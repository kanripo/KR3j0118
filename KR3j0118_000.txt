# -*- mode: mandoku-view; -*-
#+TITLE: 示兒編
#+DATE: 2015-08-24 23:23:54.144168
#+PROPERTY: ID KR3j0118
#+PROPERTY: BASEEDITION WYG    
#+PROPERTY: JUAN 提要
<pb:KR3j0118_WYG_000-1a>¶
欽定四庫全書　　　　子部十¶
　示兒編　　　　　　　雜家類三(雜説之屬/)¶
　　提要¶
　　　　(臣/)等謹案示兒編二十三巻宋孫奕撰奕字¶
　　　　季昭號履齋廬陵人其厯官無可考第十巻¶
　　　　中稱紹熙丁巳三月侍讌春華樓聞大丞相¶
　　　　周益公議論考之宋史紹熙元年為庚戍至¶
　　　　五年甲寅即内禪丁巳實慶元三年殆寧宗¶
<pb:KR3j0118_WYG_000-1b>¶
　　　　時嘗官侍從傳冩誤為紹熙歟是編凡總説¶
　　　　一卷經説五卷文説詩説共四卷正誤三卷¶
　　　　雜記四卷字説五卷中第九卷前為文説後¶
　　　　為詩説李維楨序謂文説三卷詩説二卷誤¶
　　　　也前有開禧元年自序稱考評經傳漁獵訓¶
　　　　詁非敢以汚當代英明之眼姑以示之子孫¶
　　　　故名曰示兒編其書雜引衆説往往曼衍又¶
　　　　徵據既繁時有筆誤如經説類中以廣雅博¶
<pb:KR3j0118_WYG_000-2a>¶
　　　　雅並言而皆云張揖作詩説類中以杜甫襲¶
　　　　用白居易詩雜記類中謂唐太宗納巢刺王¶
　　　　妃為妻嫂字説類中謂詩有陳佗(案陳佗之/名見于詩)¶
　　　　(序奕以為/詩則非)皆失于考訂以至荆舒是懲句經¶
　　　　説類中反覆論僖公無此事故孟子歸之周¶
　　　　公正誤類中又謂僖公之事孟子誤以為周¶
　　　　公王安石字説霸字條下稱其學務穿鑿無¶
　　　　定論藝苑雌黄一條又稱熙豐間定有成書¶
<pb:KR3j0118_WYG_000-2b>¶
　　　　是正舛錯學者不能深考類以穿鑿嗤之亦¶
　　　　間或自相矛盾文説類中契丹空紙祭文一¶
　　　　事尤委巷不根之談其經説類中于竊比老¶
　　　　彭訓彭為旁于黽勉從事訓黽為蛙王士禎¶
　　　　古夫於亭雜録深取之實亦附㑹之論然其¶
　　　　中字音字訓辨别異同可資考證者居多其¶
　　　　冗雜者可削其精核者䆒不可廢也乾隆四¶
　　　　十五年六月恭校上¶
<pb:KR3j0118_WYG_000-3a>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 自序
<pb:KR3j0118_WYG_000-4a>¶
示兒編自序¶
杜子美示宗武有詩韓退之示兒有詩學者至令誦之¶
而東坡先生一以為聖賢事一以為利禄事殆若有所¶
區别然君子茍不能忘其子則隨其資而示以意使之¶
知學則一而已余之少也猶不如人今老矣所望者惟¶
子與孫然嬾惰無匹聞學褊隘上不能進之於聖賢之¶
域下不能引之於利禄之塗則以平生之末學者示之¶
是亦使之知學之意也茍籯無金教無經一再世不為¶
<pb:KR3j0118_WYG_000-4b>¶
君子之歸可不懼哉於是攷評經傳漁獵訓話以立總¶
説經説文説詩説正誤雜記字說凡七條大抵論焉而¶
不盡盡焉而不确非敢以汚當代英明之眼姑以示之¶
子孫耳故名曰示兒編使後世賢廣吾意不賢毋謂不¶
汝誨也吾子其懋戒之哉開禧元祀九月上浣廬陵孫¶
奕序¶
