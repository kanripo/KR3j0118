# -*- mode: mandoku-view; -*-
#+TITLE: 示兒編
#+DATE: 2015-08-24 23:23:54.341494
#+PROPERTY: ID KR3j0118
#+PROPERTY: BASEEDITION WYG    
#+PROPERTY: JUAN 卷十
<pb:KR3j0118_WYG_010-1a>¶
欽定四庫全書¶
　示兒編卷十　　　　　　　宋　孫奕　撰¶
　　詩說¶
　　　出奇¶
杜詩只一字出奇便有過人處如二月已破三月來一¶
片花飛减却春朝罷香烟携滿袖生憎柳絮白於綿何¶
用浮名絆此身則下得破字减字携字於字絆字皆不¶
可及　以至倒用一字尤見工夫如蜀酒禁愁得無錢¶
<pb:KR3j0118_WYG_010-1b>¶
何處賒(草堂/即事)客睡何曾着秋天不肯明(客愁/)只作披衣¶
慣長從漉酒生(漫成/)紅稻啄餘鸚鵡粒碧梧棲老鳳凰¶
枝(秋興/)凡倒着字句自爽徤也¶
　　　屢用字¶
杜陵翁獨為詩人冠冕者吐辭不凡夐出塵表有受字¶
自字不肯字前輩能言之如過字已經宗工鉅儒道破¶
然愈用而愈新者請復拈出所謂龜開萍葉過(屏/迹)蛟龍¶
引子過(到/村)四十明朝過(守/歲)何事炎天過(萬丈/潭)步履宜輕¶
<pb:KR3j0118_WYG_010-2a>¶
過(庭/草)讀書難字過(漫/成)俊鶻無聲過(朝/)雲裏不聞雙鴈過¶
(戲/作)河廣傳聞一葦過(洗兵/馬)則孰不喜談而樂道若乃用¶
破字如讀書破萬巻(上韋左/丞相)嘗新破旅顏(茅堂檢/校收稻)梅蕋¶
臘前破(江/梅)戀闕丹心破(散/愁)歌長擊樽破(屏/迹)白團為我破¶
(湘/江)悠悠邊月破(雨/)鯨(力/)破滄溟(贈張四/學士)清風破炎暑(雨/)¶
干戈滿地客愁破(䕫州/歌)吾廬獨破受凍死亦足(茅屋為/秋風所)¶
(破/歌)又用一字如乾坤一腐儒(江/漢)天地一沙鷗(旅夜/書懐)江漢¶
一歸舟(懐灞/上遊)長嘯一含情(公安/懐古)防身一長劍(投贈哥/舒開府)每¶
<pb:KR3j0118_WYG_010-2b>¶
蒙天一笑(能/畫)萬古一長嗟(湘南/夕望)囘首一茫茫(懐錦水/居士)社¶
稷一戎衣(重經/昭陵)猶作一飄蓬(老/病)山陰一茅宇(遣/興)悲風方¶
一醒(酧薛十二/判官見贈)一擬問髙天(題郭明/府屋壁)一起轍中鱗(蕭二/十使)¶
(君/)吏呼一何怒婦啼一何苦(石壕/吏)飄然時危一老翁(冬/狩)¶
(行/)江湖滿地一漁翁(秋/興)衮職曾無一字補(題省/中)萬古雲¶
霄一羽毛(詠/懐)浦上童童一青蓋(浦樹為風/雨所㧞歌)宿昔一逢無¶
此流(寄裴/施州)先判一飲醉如泥(赴成都草堂/途中有作)又用信字如¶
作客信乾坤(刈稻了/詠懐)吟詩信杖扶(徐/步)冥捜信客旌(贈鄭/諫議)¶
<pb:KR3j0118_WYG_010-3a>¶
所過信席珍(寄薛三/郎中)信然龜觸網(遣/悶)信知生男惡(兵車/行)¶
信是徳業優(毒/熱)太陽信深仁(西閣/&KR2353;日)疾惡信如讐(除/草)逸羣¶
絶足信殊傑(沙苑/行)兒童莫信打慈鴉(題桃/樹)春風自信牙¶
檣動(城西陂/泛舟)又用生字如春泥百草生(登岳/陽樓)春氣晚更¶
生(晚登/瀼上)湍减石稜生(西閣/望雨)衆壑生寒早(移/牀)水生春纜沒¶
(登白/馬潭)欲得淮王術風吹暈已生(晚/月)牛女年年渡何曾風¶
浪生(天/河)二月六夜春水生(春水/生)樓上炎天氷雪生(江陵/新樓)¶
(城/)大小二篆生八分(李潮八/分歌)又用覺字如時危覺凋䘮¶
<pb:KR3j0118_WYG_010-3b>¶
(雨/)無人覺來往(西/郊)詩成覺有神(獨/酌)厨烟覺逺庖(題新津/北樓)¶
未覺村野醜(遭田父/泥飲)飄蕭覺素髪(義/鶻)但覺髙歌有鬼神¶
(醉時/歌)已覺氣與嵩華敵(閬山/歌)不覺前賢畏後生(戲/為)放筯¶
不覺金盤空(設鱠/長歌)取樂喧呼覺船重(晚携酒/泛江)凡此不厭¶
其數用也¶
　　　練字¶
詩人嘲弄萬象每句必須練字子美工巧尤多如春日¶
江村詩云過嬾從衣結頻遊任履穿又云經心石鏡月¶
<pb:KR3j0118_WYG_010-4a>¶
到面雪山風陪王使君晦日泛江云稍知花改岸始驗¶
鳥隨舟漫興云糝徑楊花鋪白氊㸃溪荷葉疊青錢皆¶
練得句首字好也北風云爽携卑濕地聲㧞洞庭湖壯¶
遊云氣劘屈賈壘目短曹劉牆泛西湖云豉化蓴絲熟¶
刀鳴鱠縷飛早春云紅入桃花嫩青歸柳葉新秋日䕫¶
府詠懐云峽束滄江起岩排石樹圓建都十二韵云風¶
斷青蒲節霜埋翠竹根柴門云足了垂白年敢居髙士¶
差皆練得第二字好也復愁云野鶻翻窺艸村舩逆上¶
<pb:KR3j0118_WYG_010-4b>¶
溪移居東屯云子能渠細石吾亦沼清泉收稻云誰云¶
滑易飽老藉軟俱匀遣悶云暑雨留蒸濕江風借夕凉¶
柴門云石亂上雲氣杉清延月華水宿遣興云髙枕翻¶
新月嚴城疊鼔鞞過津口云和風引桂楫春日漲雲岑¶
春歸云逺鷗浮水靜輕燕受風斜泛江作云風蝶勤依¶
槳春鷗懶避舩春日江村云捫蘿澀先登陟巘炫反顧¶
皆練得句腰字好也寫懐云無貴賤不悲無富貧亦足¶
風疾舟中伏枕書懐云烏几重重縛鶉衣寸寸針橋陵¶
<pb:KR3j0118_WYG_010-5a>¶
詩云王劉美竹潤裴李春蘭馨謁𤣥元皇帝廟云仙李¶
盤根大猗蘭奕葉光贈虞十五司馬云爽氣金天豁清¶
談玉露繁絶句云江碧鳥逾白山青花欲燃寄張十二¶
彪云數篇吟可老一字買堪貧皆練得句尾字好也至¶
於緑垂風折笋紅綻雨肥梅雪嶺界天白錦城曛日黄¶
破柑霜落爪嘗稻雪翻匙霧交纔洒地風逆旋隨雲檢¶
書燒燭短看劒引盃長紫崖奔處黑白鳥去邊明皆練¶
得五言全句好也無邊落木蕭蕭下不盡長江滚滚來¶
<pb:KR3j0118_WYG_010-5b>¶
(登/髙)旁見北斗向江底仰看明星當空大返照入江翻石¶
壁歸雲擁樹失山村影遭碧水潜勾引風妬紅花却倒¶
吹(落/花)皆練得七言全句好也¶
　　　屬對不拘¶
人皆知草堂先生四十明朝過飛騰暮景斜(杜位宅/守歲)羈¶
栖秋見裏二十四廻明(初/月)百萬傳深入寰區望匪他(散/愁)¶
戎馬不如歸馬逸千家今有百家存(白/帝)皆為偏對不知¶
近接西南境長懐十九泉(秦川/雜詩)酒債尋常行處有人生¶
<pb:KR3j0118_WYG_010-6a>¶
七十古來稀(曲/江)不害為正對至於雙雙瞻客上一一背¶
人飛(歸/鴈)蒼茫城七十流落劍三千(寄賈/司馬)十五男兒志三¶
千弟子行(示宗/武)圭竇三千士雲梯七十城(送郭/中丞)秋水纔¶
深四五尺野航恰受兩三人(南/鄰)霜皮溜雨四十圍黛色¶
參天二千尺(古栢/行)又未始有一字非的對也先生詞源¶
滚滚不擇地而出無可無不可何拘拘謭謭所可議¶
　　　爾汝¶
爾汝羣物前此未有倡自少陵白鹽山詩云它皆任厚¶
<pb:KR3j0118_WYG_010-6b>¶
地爾獨近髙天花鴨詩云稻粱(占/)汝在作意莫先鳴落¶
日云濁醪誰造汝一酌散千憂梔子云無情移得汝貴¶
在映江梅病馬云乗爾亦已久天寒闗塞深雞詩云充¶
庖爾軰堪問俗人情似瘦馬行云當時歴塊誤一蹶委¶
棄非汝能周防杜䳌行云爾豈摧殘始發憤差帶羽翮¶
傷形愚見螢火云滄江白髪愁看汝來歲如今歸未歸¶
至於有一重一掩吾肺腑山鳥山花吾友于之句(岳麓/山道)¶
(林/)則於物無異觀如此王荆公梅詩有少陵為汝添詩¶
<pb:KR3j0118_WYG_010-7a>¶
興可是無心賦海棠亦得公之遺意¶
　　　安得¶
或有以安得二字結尾葢杜公竊有望於當時天下後¶
世者不淺也故喜雨詩云安得鞭雷公滂沱洗吳越遣¶
興云安得廉頗將三軍同晏眠雪詩云愁邊有江水焉¶
得北之朝三川觀水漲云舉頭向蒼天安得騎鴻鵠晚¶
登瀼上堂云安得隨鳥鴒迫此懼將恐晝夢云安得務¶
農息戰鬬普天無吏横索錢題韋偃畫馬歌云時危安¶
<pb:KR3j0118_WYG_010-7b>¶
得眞致此與人同生亦同死王兵馬使二&KR0641;鷹云安得¶
爾輩開其羣驅出六合梟鸞分早秋苦熱云南望青松¶
架短壑安得赤脚踏層氷茆屋為秋風所破歌云安得¶
廣厦千萬間大庇天下寒士俱歡顏洗兵馬云安得壯¶
士挽天河浄洗甲兵長不用石犀行云安得壯士提天¶
綱再平水土犀奔茫石笋行云安得壯士擲天外使人¶
不疑見本根蠶榖行云焉得鑄甲作農器一寸荒田牛¶
得畊大麦行云安得如鳥有羽翅託身白雲還故鄉光¶
<pb:KR3j0118_WYG_010-8a>¶
禄坂行云安得更似開元中道路即今多擁隔悲青坂¶
云焉得附書與我軍忍待明年莫倉卒畫山水圖歌云¶
焉得并州快剪刀剪取吳淞半江水凡此皆含不盡之¶
意¶
　　　嗚呼¶
歐陽公傷五季之離亂故作五代史也序論則盡以嗚¶
呼冠其篇首杜公傷唐末之離亂故作詩史也於歌行¶
間以嗚呼結其篇末折檻行云嗚呼房魏不復見秦王¶
<pb:KR3j0118_WYG_010-8b>¶
學士時難羡白馬詩云喪亂死多門嗚呼涕如霰冬狩¶
行云嗚呼得不哀痛塵再蒙茅屋為秋風所破歌云嗚¶
呼何時眼前突兀見此屋吾廬獨破受凍死亦足天育¶
驃騎歌云嗚呼徤步無由騁豈無騕褭如驊騮時無王¶
良伯樂死即休乾元中寓居同谷縣作歌七首云嗚呼¶
一歌兮歌已哀悲風為我從天來嗚呼二歌兮歌始放¶
閭里為我色惆悵嗚呼三歌兮歌三發汝歸何處收兄¶
骨嗚呼四歌兮歌四奏林猿為我啼清晝嗚呼五歌兮¶
<pb:KR3j0118_WYG_010-9a>¶
歌正長魂招不來歸故鄉嗚呼六歌兮歌思遲溪壑為¶
我廻春姿嗚呼七歌兮悄終曲仰視皇天白日速今古¶
詩翁以嗚呼二字寓於詩歌者稀公獨有傷今思古之¶
意¶
　　　知見¶
杜工部以知見二字相配横翔㨗出奇絶殊甚觀其碧¶
知湖外草紅見海東雲(晴/)黑知灣澴底清見光烱碎(萬/丈)¶
(潭/)青惜峰巒過黄知橘柚來(放/船)紅取風霜實青看雨露¶
<pb:KR3j0118_WYG_010-9b>¶
柯(梔/子)紅入桃花嫩青歸柳葉新(早/春)束比青蒭色圓齊玉¶
筯頭(秋致/薤)滑憶雕胡飯香聞錦帶羹(江湖/卧病)各隨題着句¶
轉移一字燦然可觀它人未易到¶
　　　用方言¶
子美善以方言里諺㸃化入詩句中詞人墨客口不絶¶
談其曰吾家老孫子質朴古人風(吾/宗)客睡何曾着秋天¶
不肯明(夜/客)汝去迎妻子髙秋念却回(舍弟觀/歸藍田)父母養我¶
時日夜令我藏(新婚/别)&KR0037;熟從人打葵荒欲自鋤(秋/野)掉頭¶
<pb:KR3j0118_WYG_010-10a>¶
紗㡌側&KR2353;背竹書光(同/上)見耶背面啼垢膩脚不襪(北/征)舊¶
犬喜我歸低徊入衣裾鄰舍喜我歸沽酒携葫蘆(草/堂)牀¶
前兩小女補綻纔過膝(北/征)誰能更拘束爛醉是生涯(守/歲)¶
痴女饑咬我啼畏猛虎聞(彭衙/行)家家養烏鬼頓頓食黄¶
魚(遣/興)一夜水髙二尺强數日不可更禁當(春水/生)不分桃¶
花紅勝錦生憎柳絮白於綿(送路侍/御入朝)負鹽出井此溪女¶
打鼓發船何郡郎(十二月/一日)去歲兹辰捧御床五更三㸃¶
入鵷行(至日/遣興)馮陵大呌呼五白袒跣不肯成梟盧(今夕/行)¶
<pb:KR3j0118_WYG_010-10b>¶
老妻畫紙為棋局稚子敲針作釣鈎(江/村)與兄行年校一¶
歲賢者是兄愚是弟(狂歌/行)八月秋高風怒號捲我屋上¶
三重茆南村羣兒欺我老無力忍能對面為盜賊公然¶
抱茅入竹去脣燋口燥呼不得(茅屋為秋/風所破歌)但使殘年喫¶
飽飯只願無事長相見(病後遇王/倚飲贈歌)¶
　　　詩酒¶
古人吟詠情性不過詩酒老杜一集而以詩酒相配者¶
無慮十數處戲寄漢中王云尚憐詩警䇿猶憶酒顚狂¶
<pb:KR3j0118_WYG_010-11a>¶
遊何將軍山林云醒酒微風入聽詩靜夜分送懐舍弟¶
潁觀云對酒却疑夢吟詩正憶渠宴王使君宅云自吟¶
詩送老相勸酒開顏北鄰云愛酒晉山簡能詩何水曹¶
徐步云把酒從衣濕吟詩信杖扶泛江送魏倉曹云見¶
酒須相憶將詩莫浪傳可惜云寛心應是酒遣興莫過¶
詩贈盧叅謀云說詩能累夜醉酒或連朝敝廬遣興云¶
把酒宜深酌題詩好細論贈張學士云賦詩拾翠殿佐¶
酒望雲亭不見云敏㨗詩千首飄零酒一盃題鄭著作¶
<pb:KR3j0118_WYG_010-11b>¶
云酒酣懶舞誰相拽詩罷能吟不復聽獨酌成詩云燈¶
花何太喜緑酒正相親醉裏從為客詩成覺有神題鄭¶
監湖上亭云羹煮秋蓴弱盃迎露菊新賦詩分氣象佳¶
句莫頻頻獨步尋花云詩酒尚堪驅使在未須料理白¶
頭人寄岑嘉州云外江三峽且相接斗酒新詩終自疎¶
　　　落英¶
楚辭云夕餐秋菊之落英謂始生之英可以當夕糧也¶
落與訪落(周/頌)及章華䑓成則落之(昭公/六年)落同葢嗣王謀¶
<pb:KR3j0118_WYG_010-12a>¶
之於始則曰訪落宫室始成而祭則曰落成故菊英始¶
生亦曰落英設或隕落豈復可餐况菊花獨乾死于枝¶
上而不墜所謂秋英不比春花落誠如六一居士之語¶
荆公胡不察此而反誚人為(詳見西/清詩話)¶
　　　花妥¶
杜陵詩花妥鶯捎蝶溪喧獺趂魚釋者謂妥訓落非也¶
葢妥與墮同聲當作墮字傳寫之誤也一說古字妥墮¶
通用¶
<pb:KR3j0118_WYG_010-12b>¶
　　　寺殘¶
野寺殘僧少山園細路髙誦此詩者皆疑子美既曰殘¶
僧又曰少意若重複以愚觀之不見其煩複當讀作野¶
寺殘所以僧少也山園細所以路髙也又别常徴君詩¶
曰白髪少新洗寒衣寛總長此皆是二字三字體也亦¶
有二字五字體如宿府曰永夜角聲悲自語中天月色¶
好誰看并石銚煮松花待客地爐燒木葉看書又有三¶
字四字體如盧賛元(襄/)愛蹴踘嫌穿地筍喜鞦韆碍出¶
<pb:KR3j0118_WYG_010-13a>¶
牆花之句云耳¶
　　　錦宫城¶
閩本杜詩春夜喜雨云曉看經濕處花重錦宫城送叚¶
功曹歸廣州云幸君因旅客時寄錦宫城蜀相詩云錦¶
宫城外栢森森又錦宫城西生事微皆作宫字按蜀本¶
杜詩並作錦官城注云成都府城亦呼為錦官城以江¶
山明麗錯雜如錦也趙云或以其有錦官銅官鹽官之¶
類其說亦是不然止取錦而已何以更有官字乎余觀¶
<pb:KR3j0118_WYG_010-13b>¶
范至能叅政為詩每官成一集所著錦官集葢鎭成都¶
府時作也則身親見成都為錦官城故取以名之况杜¶
子美嘗卜居成都浣花里其用官字必無誤當以蜀本¶
為正¶
　　　緑楊垂手¶
洪駒父詩話云晉公詩緑楊垂手舞黄鳥緩聲歌樂府¶
有(大垂手/小垂手)前緩聲故丁用之其屬對律切如此予謂美¶
則美矣其如緑楊無手何終不若下句意渾成¶
<pb:KR3j0118_WYG_010-14a>¶
　　　甜酒¶
三山老人語録曰唐人好甜酒殆不可曉子美云人生¶
幾何春已夏不放香醪如蜜甜退之云一尊春酒甘若¶
飴丈人此樂無人知余嘗味樂天詩有曰量(一作/户)大厭¶
(一作/嫌)甜酒才髙笑小詩則又似不然¶
　　　禽水¶
苕溪叢話曰聖俞云南嶺禽過北嶺呌髙田水入低田¶
流魯直曰野水自添田水滿晴鳩却喚雨鳩歸詩意皆¶
<pb:KR3j0118_WYG_010-14b>¶
相類然魯直造語又工優於聖俞余謂盧溪先生云民¶
瞻禱雨有應云東嶺雲&KR0210;西嶺黑髙田水與低田通石¶
湖居士范至能墊江縣云舊雨已招新雨至髙田水入¶
下田鳴雖皆㳂襲二公語意相屬又過之直與荆公云¶
北澗欲通南澗水南山正遶北山雲樂天題天竺寺云¶
東澗水流西澗水南山雲起北山雲之句無間然矣然¶
合六詩觀之唯招之一字為尤長¶
　　　溪聲山色¶
<pb:KR3j0118_WYG_010-15a>¶
東坡贈東林總長老云溪聲便是廣長舌山色豈非清¶
浄身以溪山見僧之體以廣長舌清浄身見僧之用誠¶
古今絶唱安城劉升卿有曰溪聲廣聽無邊法山色長¶
存不壊身雖祖述辭意亦亹亹相逼無愧於坡¶
　　　鴨緑鵝黄¶
鴨緑鵝黄經兩詩人道之荆公南浦云含風鴨緑&KR0639;粼¶
起弄日鵝黄裊裊垂則以鵝黄為柳主柳色黄金嫩而¶
言之東坡過賈收水閣云小舟浮鴨緑大杓瀉鵝黄則¶
<pb:KR3j0118_WYG_010-15b>¶
以鵝黄為酒主鵝兒黄似酒而言之皆為奇句然辭意¶
雅馴則荆優於坡¶
　　　白雪黄雲¶
詩人喜荆公繰成白雪桑重緑割盡黄雲稻正青之句¶
莫不極口稱誦而不知其有斧鑿痕竊謂雪不成繰雲¶
不可割請易繰為捲易割為收則絲麦自見而非但意¶
語天出用字不露歐公詩話云魏野啄木云千林啄如¶
盡一腹餒何妨宜改作千林蠧如去却不犯題上字又¶
<pb:KR3j0118_WYG_010-16a>¶
見其有諷去蠧之意雅言新載云李範道旁木云雖當¶
南北路不碍往來人予謂是道旁石詩不如換當字作¶
生字始見題意也李畋該聞録云有縣令姓張牓云某¶
日知縣生日告示諸色人不得獻送而曹吏各持縑獻¶
一無所拒復告後月縣君生日更莫將來王嵒以鷺鷥¶
詩諷之曰飛來疑是鶴下處却尋魚為易下處為到處¶
則見張何所往而不貪也¶
　　　四印¶
<pb:KR3j0118_WYG_010-16b>¶
鼂無咎行路難云贈君珊瑚夜光之角枕玳瑁明月之¶
雕牀一䖝秋蟬之麗縠百和更生之寶香黄魯直送王¶
郎云酌君以蒲城桑落之酒泛君以湘纍秋菊之英贈¶
君以黟川㸃漆之墨送君以陽闗墮泪之聲酒澆胷次¶
之磊隗菊制短世之頽齡墨以傳千古文章之印歌以¶
寫一家兄弟之情此誠相若然魯直辭雄意婉壓倒無¶
咎原其句法實有來處得非顧况金璫玉珮歌云贈君¶
金璫大霄之玉珮金𤨏禹步之流珠五嶽眞君之祕籙¶
<pb:KR3j0118_WYG_010-17a>¶
九天文人之寶書晁黄得奪胎換骨之活法於此者乎¶
　　　意相反¶
李太白俠客行云事了拂衣去深藏身後名元微之俠¶
客行云俠客不怕死怕死事不成不肯藏姓名二人意¶
相反淵明詩云雖留身後名生前亦枯槁死者何所知¶
稱心固為好是不慕身後名也及作擬古乃云生有髙¶
世名既沒傳無窮是欲名彰不朽也一人意自相反¶
　　　風雅不繼¶
<pb:KR3j0118_WYG_010-17b>¶
六一居士云盧仝韓愈不在世彈壓百怪無雄文文濳¶
題磨崖碑云元結髙名誰與紀風雅不繼騷人死魯直¶
過桂林云李成不生郭熙死奈此百嶂千峰何與退之¶
石鼔歌云少陵無人謫仙死才薄將奈石鼔何老杜雙¶
松歌云天下幾人畫古松畢宏已老韋偃少殆一律也¶
　　　殺風景¶
或謂背山起樓燒琴煮鶴之類為殺風景以詩觀之雖¶
杜韓老仙亦或未免退之若要添風月應除數百竿直¶
<pb:KR3j0118_WYG_010-18a>¶
與王子猷背馳借曰得人嫌處只縁多猶云可也如子¶
美砍卻月中桂清光應更多無乃太甚乎曰非也此足¶
以見詩人意到處便有焚山者不改菽粟手叚¶
　　　向上人¶
陳舍人君舉未第時作省題詩極一時之妙如羲皇向¶
上人之句嘗愛其下得向字好及閱晏元獻弔劉蘇歌¶
曰蘇歌風味逼天眞恐是文君向上人亦有所自云¶
　　　花竹無香¶
<pb:KR3j0118_WYG_010-18b>¶
花竹亦有無香者世所共知櫻桃初無香退之云香隨¶
翠籠擎初重則以香言之竹與枇杷本無香子美云風¶
吹細細香枇杷樹樹香則皆以香稱之至於太白又以¶
柳為有香其曰風吹柳花滿店香是也若夫荆公梅詩¶
有云少陵為爾添詩興可是無心賦海棠豈謂海棠無¶
香而不賦乎¶
　　　老而詩工¶
客有曰詩人之工於詩初不必以少壯老成較優劣余¶
<pb:KR3j0118_WYG_010-19a>¶
曰殆不然也醉翁在夷陵後詩涪翁到黔南後詩比興¶
益明用事益精短章雅而偉大篇豪而古如少陵到䕫¶
州後詩昌黎在潮陽後詩愈見光焰也不然少游何以¶
謂元和聖徳詩於韓文為下與淮西碑如出兩手葢其¶
少作也¶
　　　周益公評¶
余紹熈丁巳三月既望侍讌春華樓時聞大丞相益國¶
周公議論灑灑終日不倦至論詩則謂須要有警䇿就¶
<pb:KR3j0118_WYG_010-19b>¶
題著句不可泛泛因拱而請曰如相公一丁昌火運三¶
合瑞皇家(謂光堯生于丁亥夀皇丁未夀康丁/卯其干既為一丁其支又為三合)學士䇿¶
詢學士䇿(公自注云館職/亦合呼學士)秘書官試秘書官(時公以秘/書少監直)¶
(翰苑發䇿試王仲衡而/寄程同年閣老詩也)前後顧瞻羞倚玉支干引從偶¶
連珠(此三老圖詩也公自注云乗成兄/生于乙巳而予丙午誠齋丁未)無一字虛語其¶
盡之矣公笑曰是也如挽詩亦難作復請曰願聞之公¶
曰髙宗皇帝丁亥生與藝祖齊年一則為開基之主一¶
則為中興之君天之生此二帝功徳兼隆豈偶然哉髙¶
<pb:KR3j0118_WYG_010-20a>¶
宗慶八十聖夀後未幾上仙去唯慈寧太后亦然故作¶
挽髙宗詩曰生年同藝祖慶夀比慈寧人憶庚庚兆天¶
傾九九齡正謂是也若徽廟挽詞尤難命意亦難措辭¶
獨是湯丞相進之(思退/)一聮云虞姬從梧野啟母祔箕¶
山最紀其實葢用舜事以狀徽宗巡狩不返意及梓宫¶
歸葬會稽又用禹事以形容之皆婉而有直體此眞得¶
詩人三昧¶
　　　賀生日¶
<pb:KR3j0118_WYG_010-20b>¶
黄耕叟夫人三月十四日生吳叔經代人作夀詩曰天¶
邊將滿一輪月世上還鍾百歲人識者謂將滿一輪之¶
句若是十三日亦使得不若云猶欠一分便見直是十¶
四日也予謂猶欠一分非祝夀底語終未若魏仲先夀¶
萊公詩云何時生上相明日是中元形容得七月十四¶
日坦然明白矣周益公生於丙午七月十五日嘗夀以¶
詩曰年與潞公同丙午日鄰萊國占中元公覽而笑曰¶
賢此聮已道盡了予生年月日只欠說出一箇生時便¶
<pb:KR3j0118_WYG_010-21a>¶
是一本好建生也公齊年友歐陽伯威適在坐亦曰實¶
道得着¶
　　　省題詩更須留意¶
山谷與洪駒父云更須留意作五言六韵詩若能此物¶
取青紫如拾芥耳大體作省題詩尤當用老杜句法若¶
有鼻孔者便知是好詩也近年許琮以聖圖天廣大對¶
王度日清夷乃用老杜全句與傅咸全句配遂魁南省¶
其有鼻孔可知此味不必全句但能著意㸃化深造詩¶
<pb:KR3j0118_WYG_010-21b>¶
仙句法則亦必壓倒元白突過黄初矣廬陵董克正以¶
其父叅政當國避親就别院考官周孟覺(因/)以二月一¶
日試出中和節詩董上請云何謂中和節周荅曰上元¶
已過上己未至今日所以為中和也董即體其意曰上¶
巳時將近元宵節已過仲春方駘蕩今日是中和遂髙¶
中又嘗聞艮齋謝尚書云每考校賦卷子必先看第一¶
第二韵即以詩看有何好句有好句則遍看徹定去留¶
不爾便斥下則詩斷不可輕視又聞西昌譚髙立(一飛/)¶
<pb:KR3j0118_WYG_010-22a>¶
臨汝考試歸云省題詩不宜押協韵有堅守貢舉條制¶
者謂限五言六韵成是並不容取協韵之詩矣¶
　　　春猿秋鶴¶
六一先生䟦羅池廟碑云今世傳昌黎集載此碑文多¶
同惟集本以步有新船為涉荔子丹兮蕉黄蕉下加子¶
當以碑為是而碑亦云春與𤠔吟而秋合與鶴飛則疑¶
碑之誤也今觀張子韶(九/成)書解如舜攝位時則曰正月¶
上日禹攝位則曰正月朔旦今曰月正元日上日元日¶
<pb:KR3j0118_WYG_010-22b>¶
朔旦皆一也而或謂之上或謂之元或謂之朔豈作書¶
者欲偹衆體而使無餘藴乎如離騷東皇太乙歌曰吉¶
日兮辰良而韓愈羅池廟記曰春與猿吟兮秋鶴與飛¶
其鏗鏘參差之法當有所祖述矣即此而推則知有所¶
祖述而得作文之體者在此嗚呼歐陽公文章横被六¶
合可謂筆補造化其平章千古勘破萬卷於此何疑之¶
有¶
　　　韵書脫字¶
<pb:KR3j0118_WYG_010-23a>¶
杜甫送張叅軍赴蜀云好去張公子通家别恨添兩行¶
秦樹直萬㸃蜀山尖張祜骰子詩云骰子巡巡裹手拈¶
無因得見玉纖纖但知報道金釵落髣髴還應露指尖¶
東坡雪夜詩云試埽北臺看馬耳未隨埋沒有雙尖皆¶
押尖字韵徧閱近世刋行韵畧無此尖字當是禮部韵¶
畧脫文¶
　　　康節詩無施不可¶
康節先生六言四賢吟云彥國之言鋪陳晦叔之言簡¶
<pb:KR3j0118_WYG_010-23b>¶
當君實之言優游伯淳之言條暢四賢洛陽之望是以¶
在人之上有宋熈寧之間大為一時之壯今盡去其之¶
字為五言亦可乃見有不為剰無不為欠至如前日之¶
事今日不行今日之事後來必更此是又有韵散文也¶
施之文卷中人將罔覺前軰於詩得三百篇微㫖葢如¶
此¶
　¶
　示兒編卷十¶
