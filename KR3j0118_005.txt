# -*- mode: mandoku-view; -*-
#+TITLE: 示兒編
#+DATE: 2015-08-24 23:23:54.242731
#+PROPERTY: ID KR3j0118
#+PROPERTY: BASEEDITION WYG    
#+PROPERTY: JUAN 卷五
<pb:KR3j0118_WYG_005-1a>¶
欽定四庫全書¶
　示兒編卷五　　　　　　　宋　孫奕　撰¶
　　經説¶
　　　論語哀公問社¶
哀公問社於宰我(至/)既徃不咎按哀公患三桓之侈也¶
欲以諸侯去之公遇孟武伯問曰余及死乎三問不對¶
公欲以越伐魯而去三桓(哀公二/十七年)則哀公懷去三桓之¶
心乆矣而患其彊故假古人弗用命則戮于社之意(甘/)¶
<pb:KR3j0118_WYG_005-1b>¶
(誓/)以問焉宰我謂周人以栗使民戰栗勸之以誅也聖¶
人警之以成事不説遂事不諌既徃不咎之三語謂三¶
桓自宣公以來至於今勢偪公室積威五世莫能制之¶
也一旦而欲誅之則昭公之事可鑒矣(昭公二十三年/季平子作亂昭)¶
(公奔/齊)哀公茍知自治則三桓之禍自息無事於誅也¶
　　　不以其道得之¶
子曰富與貴是人之所欲也(至/)不去也蓋富貴人之大¶
欲存焉善處富貴者必以其道苟不以其道而得處富¶
<pb:KR3j0118_WYG_005-2a>¶
貴則不處之也貧賤人之大惡存焉善去貧賤者必以¶
其道茍不以其道而得去貧賤則不去之也¶
　　　觀過斯知仁矣¶
子曰人之過也各於其黨觀過斯知仁矣黨謂偏也偏¶
則過之所由起也觀吾有偏而不正之處於此乎識之¶
則過不得著見矣非仁者能之乎¶
　　　朝聞道夕死可矣¶
孔子豈尚未聞道者茍聞天下之有道則死亦無遺恨¶
<pb:KR3j0118_WYG_005-2b>¶
矣蓋憂天下如此其急¶
　　　孰謂微生髙直¶
此言微生髙於乞醯之際盡其委曲之道先儒泥於孰¶
謂㣲生髙直之句乃解乞諸其鄰為不直是直情徑行¶
而無委曲周旋之義豈善與人交者哉嗚呼聖人之意¶
决不如是故曰孰謂微生髙為直情徑行之直¶
　　　先難後獲¶
子曰仁者先難而後獲此章救樊遲之失也自其學稼¶
<pb:KR3j0118_WYG_005-3a>¶
學圃觀之則遲避害趨利之心勝故夫子於問仁則對¶
以先難後獲問崇徳則對以先事後得蓋抑其利欲之¶
心而勉之義理當為之事茍能先義後利非仁者之用¶
心乎¶
　　　南子¶
説者皆引史記以謂孔子見衛靈公之寵姬南子(仲尼/弟子)¶
(傳/)以愚觀之必非衛之南子蓋嘗攷家語曰孔子適衛¶
子驕為僕(顔刻字子驕/史記作顔髙)衛靈公與夫人南子同車出而¶
<pb:KR3j0118_WYG_005-3b>¶
令宦者雍梁驂乘使孔子為次乘遊過市孔子耻之且¶
聖人方以季桓子受齊女樂而去魯適衛至衛而又耻¶
為靈公南子次乗豈肯輕身以先於匹媍哉又且六經¶
以至魯論家語皆無見衛南子之文不知子長何所本¶
而云然則南子者為誰是必魯之南蒯也何以知之以¶
佛&KR0388;召子欲徃而知之也佛&KR0388;以中牟畔子路不欲子¶
徃而夫子有豈匏瓜之喻南蒯以費畔子路亦不悦其¶
見(昭公十二年南蒯以費畔遂奔齊/十三年費人畔南氏即南蒯也)蓋昭公十四年南¶
<pb:KR3j0118_WYG_005-4a>¶
蒯之奔齊也侍飲於景公公曰叛夫對曰臣欲張公室¶
也(杜預曰/張强也)南蒯欲弱季氏而強公室此夫子所以見之¶
將以興魯也與佛&KR0388;事不約而同故知其必非見衛之¶
南子而見魯之南子也昭昭矣¶
　　　民鮮乆矣¶
子曰中庸之為徳也其至矣乎民鮮乆矣言中庸之徳¶
其極至難能之事斯民之所日用常行者也然行之者¶
能暫而不能乆故曰民鮮乆矣¶
<pb:KR3j0118_WYG_005-4b>¶
　　　老彭¶
竊比於我老彭按大有卦匪其彭陸音步郎反子夏作¶
旁老彭當讀如匪其彭之彭者音旁旁側也欲自比於¶
老子之側蓋謙辭也老子古之好道者宜孔子之所自¶
比嘗攷諸曽子問有記孔子聞諸老聃者屢矣家語亦¶
曰孔子問禮於老聃此誠孔子欲自附於老子之側之¶
騐也舊説以老彭為彭祖然六經所不載聖人所不道¶
非夫子之願比者今不取¶
<pb:KR3j0118_WYG_005-5a>¶
　　　束修¶
漢儒説自行束修以上皆以十段脯為束修蓋因禮記¶
束修之問不出竟及束修一犬以誤之也觀鄭𤣥注論¶
語謂年十五以上也後漢杜詩薦伏湛曰自行束修訖¶
無毁玷注云謂年十五以上然以經意詳之初非此意¶
聖人設教雖互鄉闕黨童子所不拒長少何擇焉惟延¶
篤傳吾自束修以求為人臣不陷於不忠為人子不陷¶
於不孝注云束修謂束𢃄修飭此説稍通然以修為修¶
<pb:KR3j0118_WYG_005-5b>¶
飭則是以束為束𢃄則非不若以檢束修飭為正如鄭¶
均傳曰均束修安貧太守薦劉般束修至行皆同一意¶
方性夫解禮記束修之問以為與論語名同而實異其¶
説謂約治其身則無不誨之真得所謂人潔己以進與¶
其潔也之意¶
　　　聞韶¶
人皆以聞韶不知肉味為喜之之詞吾獨以為怒之之¶
辭何也曰食㫖不甘者悲而不知也曰發憤忘食者怒¶
<pb:KR3j0118_WYG_005-6a>¶
而不知也曰在齊聞韶者亦怒而不知也未聞有人喜¶
而不知者矣蓋韶帝樂也齊侯國也夫子在齊忽聞侯¶
國僭作帝樂又至三月之乆是以怒而不知肉味故曰¶
不圖為樂之至於斯也非怒辭而何¶
一説以子在齊絶句韓退之改三月為音字亦穿鑿(聞/韶)¶
(三月/絶句)¶
　　　文莫吾猶人也¶
欒肇曰按燕齊之間謂勉強為文莫今語猶然肇深於¶
<pb:KR3j0118_WYG_005-6b>¶
論語此説必有所授杜詩有乆拚野鶴同䨇&KR0066;&KR0210;莫鄰¶
雞下五更&KR0210;莫二字殆不可曉嚴有翼以儘教之説發¶
明之其㫖逺顯予喜其文相若故併有取焉耳(草堂詩/箋云&KR0210;)¶
(音之/夜反)¶
　　　無間然¶
子曰禹吾無間然矣間隙也猶玷缺也孔子謂禹之所¶
為我無以見其玷缺之可議也由其菲飲食惡衣服卑¶
宫室言之似儉不中禮也由其致孝乎鬼神致美乎黻¶
<pb:KR3j0118_WYG_005-7a>¶
冕盡力乎溝洫言之則誠無玷缺之可議是以始終言¶
其無間然矣¶
　　　食不厭精¶
厭讀如厭飫之厭言食與膾雖精而細亦不厭飫而食¶
之蓋夫子嘗曰食無求飽又曰謀道不謀食故知其於¶
精細猶不求其厭飫况饐餲餒敗臭惡失飪則不食也¶
必矣¶
　　　先進後進¶
<pb:KR3j0118_WYG_005-7b>¶
子曰先進於禮樂(至/)吾從先進先進指三代而上後進¶
指三代而下也謂三代而上教行俗美而禮樂逹天下¶
雖野人亦能之况君子乎三代而下政異俗殊而禮樂¶
有壊闕惟君子能之野人則莫之能行也所以夫子必¶
欲從三代之盛時也¶
　　　皆不及門也¶
子曰從我於陳蔡者(至/)子游子夏門非門庭之門乃門¶
目之門夫子歎其從陳蔡之徒其同患難如此茍不幸¶
<pb:KR3j0118_WYG_005-8a>¶
不保首領以沒皆不及門目之側無以表於後世是有¶
遺恨也可不念歟遂舉四科之目以歸於顔閔而下十¶
人焉¶
　　　子樂¶
閔子侍側誾誾如也子路行行如也冉有子貢侃侃如¶
也此三句非夫子之言乃當時記事者之言也繼之以¶
子樂若由也不得其死然云者乃是夫子因子路行行¶
遂指其胷中之病而為是言則子樂當作子曰聲之誤¶
<pb:KR3j0118_WYG_005-8b>¶
也曰悦聲相近寫者既悞以為悅又轉悦為樂故也既¶
以由也為不得其死又何樂之有¶
　　　論篤是與¶
子曰論篤是與君子者乎色莊者乎與如吾與㸃也之¶
與論其篤厚則所與者君子之人乎色莊之人乎君子¶
則躬行者色莊則色厲而内荏者¶
　　　不可則止¶
所謂大臣者以道事君不可則止大臣以道格君心之¶
<pb:KR3j0118_WYG_005-9a>¶
非則無復有發於政害於事者此所謂不可則止也¶
　　　忠告而善道之¶
子貢問友子曰忠告而善道之不可則止毋自辱焉言¶
忠告即不可則止也言善道之即毋自辱焉也自非自¶
取自求之自乃訓從也凡有不可處即止之豈非忠告¶
乎毋從取辱之事以導之豈非善道之乎何謂從耻辱¶
之事以導之凡非禮非義之事一或導之則辱身也不¶
忠不孝之事一或導之則辱君親也既辱身又辱君親¶
<pb:KR3j0118_WYG_005-9b>¶
非朋友之罪而誰罪¶
　　　必也狂狷乎¶
子曰不得中行而與之必也狂狷乎狂者進取狷者有¶
所不為也此章嘆無中道之可與也聖門之學不容有¶
　一偏之失太過之偏流為狂不及之偏流為狷故子張¶
之病在太過子夏之病在不及聖人皆稱其偏以拒之¶
焉有狂狷而尚與之者乎乃知此言乎者疑辭也疑則¶
不與可知與狂者乎則狂者進取即太過也與狷者乎¶
<pb:KR3j0118_WYG_005-10a>¶
則狷者有所不為即不及也中道安在哉聖人深歎無¶
中行之可與故發是言也¶
　　　禹稷躬稼¶
南宫适曰禹稷躬稼而有天下初夫子雖不之答終也¶
必曰君子哉若人且禹盡力於溝洫而有天下則然矣¶
稷播種百榖不過一諸侯耳而云有天下何哉得非積¶
功累仁至文武而興乎¶
　　　桓公殺公子糾¶
<pb:KR3j0118_WYG_005-10b>¶
子路曰桓公殺公子紏召忽死之管仲不死曰未仁乎¶
(至/)如其仁子貢曰管仲非仁者與桓公殺公子紏不能¶
死又相之(至/)經於溝瀆而莫之知也桓公齊襄公之弟¶
也初襄公之立也政令無常故公子小白奔莒(齊/地)公子¶
糾奔魯公孫無知弑襄公齊人殺無知大夫髙傒先有¶
以隂召小白故小白自莒先入而得齊是為桓公非取¶
諸子紏之手也乃殺子紏小白誠惡矣然齊實納小白¶
也春秋莊公九年書公伐齊納紏齊小白入於齊(左氏/誤多)¶
<pb:KR3j0118_WYG_005-11a>¶
(子字公榖皆/無子字是也)何稱紏而不稱子言小白而又言齊是紏¶
不當立而小白當立者也九月又書齊人取子紏殺之¶
以紏謂之取傷紏之在魯魯不能覆䕶齊得而殺之所¶
以甚齊之惡而譏魯之不競也以子繫之紏葢子紏兄¶
也弟其可殺乎所以重小白之不弟也管仲雖嘗為子¶
紏之傅然子紏未嘗為世子不當爭立是以管仲明此¶
之義終身不讐桓公而得相之以覇也嘗觀伊川之説¶
以桓公為兄子紏為弟徃徃因薄昭與淮南厲王書曰¶
<pb:KR3j0118_WYG_005-11b>¶
齊桓殺其弟以反國遂誤之晦庵又附㑹而援其説葢¶
不之審也按史記齊世家云襄公立殺誅數不當羣弟¶
恐禍及故次弟紏奔魯小白之莒十二年公孫無知弑¶
襄公而自立髙國隂召小白於莒髙傒立之為桓公左¶
氏莊公八年注云子紏小白庻兄鄧驥左氏指縱云桓¶
公襄公之季弟也世家既云次弟紏左氏注又云紏為¶
小白庻兄指縱又云桓公為季弟則子紏兄也小白弟¶
也無疑矣故荀子亦曰齊桓殺兄而爭國(仲尼/篇)伊川之¶
<pb:KR3j0118_WYG_005-12a>¶
説誠為誤矣¶
　　　鄉原¶
鄉原徳之賊晦庵先生云原與愿同非也愿之為言慤¶
也愿慤則為謹厚之人必不肯同流合汚所謂鄉原即¶
推原人之情意隨波逐流佞偽馳騁茍合求媚於世故¶
曰一鄉之原人是以為徳之賊也司馬温公解揚子賊¶
仁近鄉原謂所至之鄉狥衆隨俗求媚於人者其説盡¶
之¶
<pb:KR3j0118_WYG_005-12b>¶
　¶
　¶
　¶
　¶
　¶
　¶
　¶
　示兒編卷五¶
