# -*- mode: mandoku-view; -*-
#+TITLE: 示兒編
#+DATE: 2015-08-24 23:23:54.203815
#+PROPERTY: ID KR3j0118
#+PROPERTY: BASEEDITION WYG    
#+PROPERTY: JUAN 卷三
<pb:KR3j0118_WYG_003-1a>¶
欽定四庫全書¶
　示兒編卷三　　　　　　　宋　孫奕　撰¶
　　經說¶
　　　詩章句對耦¶
章句始於詩對耦亦始於詩故三言若深則厲之類四¶
言若闗闗雎鳩之類五言若于嗟乎騶虞六言若狂童¶
之狂也且七言若遭我乎峱之間兮八言若十月蟋蟀¶
入我牀下是以後世由三言至七言皆自此始如覯閔¶
<pb:KR3j0118_WYG_003-1b>¶
既多受侮不少誨爾諄諄聽我藐藐發彼小豝殪此大¶
兕豈不爾受既其女遷念子懆懆視我邁邁之句無一¶
字非的對則世之駢四儷六抽黄對白者得非又發端¶
於是與¶
　　　相䑕¶
相鼠有體人而無禮胡不遄𣦸相州名陸璣云河東有¶
大鼠能人立交前兩脚於頭上跳舞善鳴故退之城南¶
聨句云禮鼠拱而立按地志相州屬河北與河東相鄰¶
<pb:KR3j0118_WYG_003-2a>¶
則知相州有此鼠能拱而人立其有禮之體如此詩人¶
盖取譬焉毛氏以相為視信如毛說則視物之有體與¶
皮者皆可喻禮何取於䑕哉或謂相州當平聲呼非也¶
世言相纈亦有所本陳無己詩云相州紅纈鄂州花相¶
字可平音呼哉東坡指掌圖亦云河亶甲居相即今相¶
州是也¶
　　　凱風¶
凱風美孝子也衛之滛風流行雖有七子之母猶不能¶
<pb:KR3j0118_WYG_003-2b>¶
安其室當以之母屬下猶不能安其室為句如經云之¶
子于歸莊子云之人也之徳也之二蟲又何知之類¶
　　　黄鳥¶
黄鳥有二種名同而實異小大殊也如黄鳥于飛集于¶
灌木其鳴喈喈睍睆黄鳥載好其音鸎也詩人取其善¶
鳴者也如交交黄鳥止于棘于桑于楚者黄雀也詩人¶
言其交交而集于楚棘者衆多也如黄鳥黄鳥無啄我¶
粟我粱我黍亦黄雀也盖啄其粟與粱黍正今人稻粱¶
<pb:KR3j0118_WYG_003-3a>¶
熟時黄雀羣集于田壠以啄為人所羅所逐者正謂此¶
耳毛氏陸氏謂黄鶯一名搏黍能搏黍則亦當是黄雀¶
况黍熟於七八月之間亦無復有鶯矣¶
　　　鴇兎¶
古語有曰鴇無舌兔無脾人皆疑焉嘗以鴇羽兔爰二¶
詩推之信其有證盖聲出乎舌鴇之為禽無舌則無聲¶
也故詩人以鴇羽刺君子乆從征役不得養其親而無¶
舌以訴其情也脾屬土土主信兔之為獸無脾則無信¶
<pb:KR3j0118_WYG_003-3b>¶
也故詩人以兔爰刺桓王之失信而無脾以表其信也¶
　　　鸒斯¶
小弁弁彼鸒斯孔謂此鳥名鸒而云斯者語辭其說誠¶
有據及攷董氏則信爾雅禽經師曠以二字為名李适¶
中則又信楊子以二字為名曾不思詩人以斯為語助¶
者多矣如彼何人斯哀我人斯湛湛露斯彼旟旐斯恩¶
斯勤斯鬻子之閔斯以詛爾斯天難忱斯無射於人斯¶
類皆云然何董李獨信諸子百家而不信經耶借曰詩¶
<pb:KR3j0118_WYG_003-4a>¶
亦有以螽斯名蟲然七月云斯螽其實一物容可以一¶
切已前之語辭者顚倒其文而均指為物名乎不然此¶
篇又有栁斯鹿斯亦將併以二字為栁鹿名可乎¶
　　　居諸¶
柏舟曰日居月諸胡迭而㣲孔曰居諸者語助也日月¶
曰日居月諸照臨下土毛曰日乎月乎照臨之也予謂¶
孟子注諸海求諸逺左氏拘諸原免諸國此諸訓於也¶
而韵釋於字亦訓居也諸猶於也於猶居也言日月皆¶
<pb:KR3j0118_WYG_003-4b>¶
有所在未嘗失其軌度獨仁人不遇於頃公莊姜不見¶
荅於莊公此二詩所以自傷而作也孔皆以為助語脫¶
或讀作何居之居則可如本字讀則不可毛並謂之乎¶
以乎字釋諸則是以釋居字義似不通韓文公為爾惜¶
居諸之句誠有味當求之¶
　　　死生契闊¶
𣦸生契闊與子成說契舊音挈非當作契合之契說如¶
字契合也闊離也謂𣦸生離合與汝成誓言矣¶
<pb:KR3j0118_WYG_003-5a>¶
　　　衡門¶
衡門一篇誘掖其君之詩也凡誘掖之說必使之心競¶
而力争盖自卑者抗之使髙自惰者激之使勤自退者¶
揚之使進自用者恢之使大如雖愚必明雖柔必强乃¶
所謂懦而有立志者也說者謂衡門雖小可以棲遲泌¶
水非廣可以樂饑食不必魴鯉娶不必姜子非也此詩¶
三章首章言可以棲遲可以樂饑先發其端也中末二¶
章言食必魴鯉娶必姜子者次陳其說也若曰衡門可¶
<pb:KR3j0118_WYG_003-5b>¶
棲遲泌水可樂饑則何以食魚者必湏魴鯉之美味娶¶
妻者必湏姜子之大姓則知前曰可者真不可也後曰¶
必者不得不必也此乃見其君愿而無立志故作是詩¶
以誘掖之也說此詩者𣦸於語下則失之¶
　　　東門之楊¶
東門之楊刺時也㛰姻失時男女多違親迎女猶有不¶
至者也當以親迎二字為句¶
　　　七月兼夏周正¶
<pb:KR3j0118_WYG_003-6a>¶
周公作七月備陳一嵗之事而正則迭用夏周何也意¶
其夏正建寅順四時之序便於農事乃以月言周正建¶
子明一陽之生以改正朔乃以日言盖周公以日月分¶
隂陽謂隂生於午是以五月六月七月八月九月十月¶
皆屬隂故以月言之謂陽生於子是以一之日二之日¶
三之日四之日皆屬陽故以日言之若夫夏之三月不¶
曰五之日而曰春日載陽言可蠶之候所謂季春之月¶
躬桑以勸蠶事也月令夏之四月不曰六之日而曰四¶
<pb:KR3j0118_WYG_003-6b>¶
月秀葽盖正陽之月嫌於無隂亦猶十月嫌於無陽謂¶
之嵗亦陽止也¶
　　　常棣¶
常棣常字諸家並無音合如字讀采&KR0340;曰維常之華毛¶
謂常為常棣亦無音常棣與唐棣異俗或書作棠棣尤¶
非其四章曰兄弟䦧於墻外禦其務每有良朋烝也無¶
戎陸音務如字鄭曰務侮也爾雅釋言亦云侮也按僖¶
公二十四年富辰曰詩曰兄弟䦧於墻外禦其侮韓詩¶
<pb:KR3j0118_WYG_003-7a>¶
外傳曰周文公之詩曰兄弟䦧于墻外禦其侮國語富¶
辰諫襄王曰古人有言兄弟讒䦧侮人百里比毛詩以¶
務為侮其義明甚戎字叶韻當作戌戌亦禦也¶
　　　黽勉¶
黽勉從事者黽鼃屬也蟈氏掌去鼃黽注謂鼃為蟈黽¶
耿黽也蟈與耿黽尤怒鳴退之雜詩蛙黽鳴無謂閣閣¶
秪亂人即其蟲也蛙黽之行勉强自力故曰黽勉如猶¶
之為獸其行趦趄故曰猶豫¶
<pb:KR3j0118_WYG_003-7b>¶
　　　南山有臺¶
賢才不在野則聚於朝勢也亦理也南山北山皆賢者¶
昔日窮處之地今徒見其有臺萊之草桑楊把李栲杻¶
枸楰之木盛多如此而無一賢之遺逸於其間故作南¶
山有臺之詩而序則曰樂得賢也五章反復詠歎而美¶
之皆是意也非謂山之有草木喻國之有賢人衆多也¶
　　　天保¶
君能下下以成其政陸音下下俱户嫁反非上下字依¶
<pb:KR3j0118_WYG_003-8a>¶
舊音下下字亥雅反¶
　　　思齊¶
以思齊名篇序詩者偶無其說釋者無所攷信直以齊¶
訓莊似非文王儀刑於大姒之本意齊當讀如見賢思¶
齊之齊文王有聖徳以刑於寡妻故大姒既思有以同¶
於大任又思有以順(謁媚/訓順)於周姜也不然首章何以云¶
思齊大任思媚周姜¶
　　　下武¶
<pb:KR3j0118_WYG_003-8b>¶
下武繼文也下者猶言不上也不上武則是下其武事¶
以繼文徳此武王之本心其或用武盖不得已耳即非¶
右武之君故曰一戎衣天下大定示天下弗復用也不¶
然篇名下武而此詩未始一言及武詩人之作盖有深¶
意¶
　　　六官¶
成王作周官見之於書自三公三孤之外有六卿分職¶
率屬各有司存未嘗以象天地四時今攷周禮無所謂¶
<pb:KR3j0118_WYG_003-9a>¶
三公三孤借曰既載之書不必贅可也而書謂冢宰掌¶
邦治此乃以為天官况天事多在春官而臣不可稱天¶
乎司徒掌邦教此乃以為地官况地事本主於司空而¶
司徒可稱地乎以宗伯掌禮之官而曰春官春主生物¶
而屬仁反主禮乎以司馬掌兵之官而曰夏官夏物盛¶
而方長反主兵乎惟以司㓂掌刑為秋官可矣至以司¶
空掌工為冬官豈理也哉設若成王果以象天地四時¶
則書必載之書所不載則亦無是事也以周官之言質¶
<pb:KR3j0118_WYG_003-9b>¶
周禮之六官相戾如此信乎周禮非周公之全書也¶
　　　八柄¶
太宰以八柄詔王馭羣臣夫八柄之法先叙賞而後論¶
罰賞多而罰少盖爵禄予置生者賞之柄也奪廢誅者¶
罰之柄也賞先而多罰後而少周家忠厚不在茲乎¶
　　　宫正¶
宮正凡邦之事蹕宮中(句/)廟中則執燭言有王祭祀之¶
事宮正則為王蹕於宮中祭於廟中則主執燭之役焉¶
<pb:KR3j0118_WYG_003-10a>¶
盖廟中不蹕也¶
　　　宫伯獨不垂法象魏¶
周禮一書其載制度紀綱庶事備自昔論者皆以為六¶
官之所掌無一或闕也然以今考之則惟五官垂法於¶
象魏而宗伯獨畧於是焉是則若有可疑者然治教政¶
刑事均曰象者實畵所用兵具之象於魏闕也其闕之¶
上既可垂又可歛使萬民而觀者必有具之可指焉凡¶
可以随其治具而圖寫之特其治之粗迹耳若夫宗伯¶
<pb:KR3j0118_WYG_003-10b>¶
不布法非畧也不容以象言也亦不容以粗迹著也經禮¶
三百曲禮三千以和邦國以諧萬民進退揖遜之儀冠㛰¶
喪祭之用班朝治軍之式蒞官行法之制防民為亂禁民¶
為非盖舎此孰能使之然也故天下之人日用常行而不¶
可湏㬰離曽何待於有司之詔告而可以一象魏盡之哉¶
　　　侯服¶
職方氏辯九州之圖方千里曰王畿其外方五百里曰¶
侯服按孔安國以謂斥候孔穎逹以謂侯聲近候且曰¶
<pb:KR3j0118_WYG_003-11a>¶
斥候謂檢行險阻伺候盜賊見禹貢解其發明多矣故¶
附于此¶
　　　園㕓二十而一¶
載師凡任地國宅無征園廛二十而一近郊十一逺郊¶
二十而三甸稍縣都皆無過十二惟其漆林之征二十¶
而五說者以為田稅非也竊詳鄭康成謂園廛亦輕之¶
者廛無穀園少利鄭已得其說而未盡盖在國之園廛¶
既二十而一如近郊逺郊甸稍縣都之園廛自近而逺¶
<pb:KR3j0118_WYG_003-11b>¶
雖漸增亦不過乎十二讀禮者當自近郊至縣都以上¶
皆承上園廛之文而求之不然漆林之征何以止於二¶
十而五也¶
　　　載師閭師¶
載師凡宅不毛者有里布凡田不耕者出屋粟凡民無¶
職事者出夫家之征閭師凡無職者出夫布凡庶民不¶
畜者祭無牲不耕者祭無盛不樹者無椁不蠶者不帛¶
不績者不衰其責一何或重或輕耶載師之法掌士大¶
<pb:KR3j0118_WYG_003-12a>¶
夫受地之賦而閭師之法掌庶民受田之賦者也夫所¶
謂不毛不耕無職事者盖士大夫有分地而縱其民㳺¶
惰末作故罰其受地之人也重士大夫受地既多則其¶
責也不得不重夫所謂無職不畜不畊不樹不蠶不績¶
者盖庶民受井田而或至於惰㳺廢畊故責其受田之¶
人也輕民受百畆則其責也不得不輕¶
　　　脱字¶
按地官廛人之後有胥師釋文亦有胥師而正經止曰¶
<pb:KR3j0118_WYG_003-12b>¶
胥當是脫字¶
　　　司險¶
司險𨽻夏官司馬又儕於掌固掌疆盖周公謹固封守¶
之職也是以五溝者設壕塹五重以捍患防盜也五塗¶
者即壕上為五路以通車徒兵馬也鄭康成乃以五溝¶
為遂溝洫澮川五塗為徑畛涂道路是指為田畆則失¶
其㫖¶
　　　萍氏¶
<pb:KR3j0118_WYG_003-13a>¶
萍氏掌㡬酒謹酒神農書曰萍能勝酒取其不沈溺於¶
酒也¶
　¶
　¶
　¶
　¶
　¶
　¶
<pb:KR3j0118_WYG_003-13b>¶
　¶
　¶
　¶
　¶
　¶
　¶
　¶
　示兒編卷三¶
