# -*- mode: mandoku-view; -*-
#+TITLE: 示兒編
#+DATE: 2015-08-24 23:23:54.527407
#+PROPERTY: ID KR3j0118
#+PROPERTY: BASEEDITION WYG    
#+PROPERTY: JUAN 卷十九
<pb:KR3j0118_WYG_019-1a>¶
欽定四庫全書¶
　示兒編巻十九　　　　　　宋　孫奕　撰¶
　　字說¶
　　　字異而義同¶
天地一也濳虛(温/公)作䒶墬(古天/地字)雷風一也周禮作靁飌¶
(古雷/風字)　左傳九扈毛詩桑扈扈字爾雅用鳸字說文用雇¶
字又或作&KR0008;其實一也　萱草毛詩用諼字韓詩外傳¶
嵇康養生論用萱字阮籍詠懐詩用諠字說文用藼蕿萱¶
<pb:KR3j0118_WYG_019-1b>¶
三字其實一也　衮者衣之别名詩謂之衮禮記謂之¶
巻荀子謂之棬其為衣一也　敔者止樂之器二禮尚¶
書謂之敔詩謂之圄其為樂一也　獄一也在詩則有¶
宜岸宜獄在揚子則有狴犴使人多禮在漢刑法志則¶
有獄豻不平　韶一也書謂之簫韶左傳謂之㲈箾周¶
禮謂之大㲈史記謂之九招孟子謂之徵招角招　樂¶
記曰建櫜(建讀/為鍵)僖二十三年作櫜鞬(九言/反)其為弓矢之¶
衣一也　公劉鞸琫容刀桓公二年作鞸鞛(上浦頂反/下布孔反)¶
<pb:KR3j0118_WYG_019-2a>¶
其為容刀之飾一也　樂記何人斯作壎篪笙師文中¶
子皆作塤　　禮記周禮皆作八蜡字林獨作八禇¶
詩神祇祖考以安樂之周禮作天地神示(音/祇)　禮器有¶
繁纓巾車作樊纓(繁樊並/歩干反)禮記裨冕荀子禮論作卑&KR0008;¶
(與裨/冕同)　祭統共齊盛甸師作齍盛　太宰以八柄詔王¶
(天/官)内史作八枋(兵病/反)　繫詞天地絪縕班固東都賦作¶
烟熅　書至治馨香郊特牲作羶薌(羶當/作馨)　谷風匍匐¶
救之檀弓作扶服　詩綿蠻黄鳥大學作緡蠻　書云¶
<pb:KR3j0118_WYG_019-2b>¶
耄期射義作旄期　語云齊衰昏義作資衰　周書哀¶
矜折獄于定國傳作哀鰥哲獄　子張篇君子之道焉¶
可誣也薛宣傳作焉可憮也　論語申申如也漢書作¶
伸伸　又侃侃如也唐張嘉貞傳作偘偘　又鄉人儺¶
郊特牲作鄉人禓(音傷又/為儺)月令又作難(乃多/反)　又必也¶
狂狷孟子作狂獧　莊子齊物篇罔兩問景孔子世家¶
木石之怪䕫罔閬(注魍魎/閬音兩)　龜䇿傳序伏靈者千歳松¶
根也本草作茯苓　祭義君子頃歩而弗敢忘孝荀子¶
<pb:KR3j0118_WYG_019-3a>¶
勸學不積蹞歩　孟子夫蚓上食槁壤下飲黄泉荀子¶
勸學螾無爪牙之利(螾與/蚓同)　魯頌能修泮宫禮器王制¶
並作頖宫　堯典南訛馮相氏作南譌(五和/反)　又毛毨¶
司裘作㲝毨(上音/毛)　崧髙不畏彊禦陳咸傳作疆圉¶
甘棠勿翦韋𤣥成傳作勿鬋　學記夏楚二物舜典注¶
作榎楚　詩和鸞雍雍東都賦作龢鑾　夬卦其行次¶
且(與趦/趄同)韓愈盤谷序足將進而趦趄　進學解佶屈聱¶
牙唐元結傳作聱齖　姤卦羸豕孚蹢躅三年問柳宗¶
<pb:KR3j0118_WYG_019-3b>¶
元貞作躑躅　困卦于臲卼秦誓邦之杌隉　說命亮¶
隂三祀喪服四制作諒闇　儒行篳門圭窬(音/竇)襄公十¶
五年作閨竇　縱叟王謀反事(縱子勇反/臾音勇)柳子厚貞符¶
敺脅縱踴　宋玉九辯鉏鋙而難入陸士衡文賦或岨¶
峿而不安白居易無可奈何歌齟齬其心胸　曲禮定¶
猶與嵇康養生論内懷猶豫馬援傳計尤豫未决光武¶
紀冘豫(冘音滛說文曰冘冘行貌東觀/記狐疑未决也亦音由不定也)　太史公六家¶
要指論語者以六蓺為法孟子序作藝　僖二十四年¶
<pb:KR3j0118_WYG_019-4a>¶
狄固貪惏屈子離騷作貪婪　經曰嗚呼一也漢五行¶
志作烏滹孔光傳作嗚呼王貢作惡虖董賢傳禮記大¶
學並作於戲詩烈文作於乎　詩云委蛇一也後儒林¶
傳序作委它韓詩外傳任光傳贊楊秉傳並作逶迤楚¶
詞離騷九辯皆作委蛇九章作委移九歎作逶移列子¶
作猗移　烽燧一也韓安國傳作&KR0034;&KR0034;子虛賦作㷭&KR2370;¶
　田獵一也五子之歌作畋無逸作于田繫詞作以佃¶
小宗伯作大甸(並音/田)　禹貢雲土夢作乂職方作雲瞢¶
<pb:KR3j0118_WYG_019-4b>¶
(亾貢/反)　又滎波職方氏注作滎播(音/波)　又被孟豬職方¶
氏作望諸左傳爾雅宋玉對楚王問皆作孟諸(孔氏/曰豬)¶
(尚書作盟豬即爾/雅東有孟豬是也)　孟子封之有庳漢昌邑王傳作有¶
鼻鄒陽傳有卑(並毗/至反)　梁惠王下大王事薰鬻史記匈¶
奴傳葷粥居于北蠻外紀黄帝北逐薰鬻　禮記晉人¶
先有事於惡池(呼/池)揚子知江河之惡沲(音烏/&KR0008;)職方氏其¶
川虖池光武紀渡滹沲　又鰥寡孤獨得其飬詩至于¶
矜寡(矜音/鰥)　詩彷徨不忍去荀子禮論方皇㒺挾(讀作/彷徨)¶
<pb:KR3j0118_WYG_019-5a>¶
西都賦降周流以彷徨　荀子正論坎井之鼃莊子作¶
壇井　詩唐風云采苓采苓爾雅云霝大苦(釋曰蘦一/名大苦郭)¶
(璞云苦/草也)　孟子云啜粥飲水荀子冨國篇嚽菽飲水(嚽/與)¶
(啜/同)　書湯居亳荀子彊國作薄　詩王居鎬京荀子正¶
論作滈又作鄗　淮南子云屈商囚於羑里子長報任¶
少卿書作牖里　詩岐有夷之行前地理志太王徒&KR1122;¶
(古岐/字)　又即有邰家室前地理志后稷封斄(讀曰/邰)　禹¶
貢至於陪尾前地理志作倍尾　又析支渠捜前地理¶
<pb:KR3j0118_WYG_019-5b>¶
志作渠叟　檀弓自敗於臺(音/胡)駘春秋作狐鮐　繫詞¶
世紀作包犧漢律厯志作炮犧通厯作庖犧左昭公十¶
七年注莊子大宗師揚子問道班固東都賦皆作伏羲¶
揚雄傳作宓犧後蔡邕張衡傳作羲皇荀子成相作伏¶
戲前漢作宓戲　書有臯陶鼂錯傳作咎繇　荀子成¶
相篇湯讓於牟光荘子作務光(牟與/務同)　荀子曰堯學於¶
君疇新序子貢對哀公作君疇史或作尹夀　書仲虺¶
之誥荀子法行篇作中蘬(與仲/虺同)　書說命學記作兌命¶
<pb:KR3j0118_WYG_019-6a>¶
　論語周任有言(季/氏)盤庚作遲任　又子貢樂記荀子¶
董仲舒贊作子贛　又曾㸃史記作曾蒧(音/㸃)　又仲弓¶
荀子作子弓　又孟之反哀公十一年作孟之側又作¶
孟子反莊子作孟子反何論云孟之反或云字反　孟¶
子云宋牼荀子作宋鈃(與牼/同)　又逢蒙荀子王伯篇作¶
蠭門(音逢/蒙)淮南子王褒頌作逢門七畧作蠭門　又離¶
婁莊子作離朱　左傳納公孫寜于陳公羊作寗禮運¶
注亦作寗過秦論六國之士有寧越即寗越也史記有¶
<pb:KR3j0118_WYG_019-6b>¶
寗成傳前漢作寗成　書君牙緇衣作君雅　書咸有¶
一徳禮記作尹吉(吉音/告)　盤庚翼奉傳作般庚　又吕¶
刑緇衣孝經作甫刑(說者謂吕刑後封甫/東坡本孔頴達之說)　君奭曰割¶
申勸寧王之徳緇衣作周田觀文王之徳　詩小雅學¶
記作宵雅(宵之言小/也音消)　宣王之臣有南仲(班固人/物表)博古¶
圖作南中(中仲古/字通用)　前漢鼂錯荆王劉賈贊及叙傳作¶
朝錯　書鯀陻洪水國語作鮌　列子名禦宼前藝文¶
志作圄宼(圄音/禦)　賈誼弔屈原賦云莫邪崔駰達㫖辭¶
<pb:KR3j0118_WYG_019-7a>¶
作鏌鎁　詩顯顯令徳中庸作憲憲　又鵲之疆疆表¶
記作姜姜　又脊令在原左傳爾雅東方朔荅客難作¶
鶺鴒　又樂爾妻孥中庸作妻帑　又氓之蚩蚩過秦¶
論甿隸之人劉向傳民萌何以勸勉(三氓字/皆民也)　又倉庚¶
喈喈宋玉好色賦作鶬鶊　信南山云原隰邍師作邍¶
隰(古原/字)　書云天難諶詩天難忱斯　又虎賁綴衣沈¶
約宋志作虎賁班固西都賦作贅衣　大禹謨洚水儆¶
予滕文公下洚水警余　舜典云姦宄司刑作姦軌¶
<pb:KR3j0118_WYG_019-7b>¶
舜典法言曰殂落萬章作徂落　又洪範有八政前藝¶
文志作鴻範　又王道平平史記作王道便便　又敷¶
納以言文帝紀作傅納以言　又隨山刋木地理志作¶
栞　書在璿璣易畧例處璇璣以觀大運　又縲絏之¶
中太史公傳作累紲之辱(與縲/紲同)　孟子雖有鎡基樊酈¶
等贊作兹基　今病小愈前郊祀志上病瘉(讀作/愈)　又¶
伊尹在畎畆之中劉向傳雖在甽畆鼂錯傳中國之所¶
以離南畮也(與畆/同)　子虛賦下崢嶸而無地兮甘泉賦¶
<pb:KR3j0118_WYG_019-8a>¶
似紫宫之崢嶸(音/宏)　過秦論遁廵而不敢進(遁千/旬反)趙后¶
傳逡循固讓　霍光傳使者旁午(猶言交/横也)劉向傳水旱¶
饑蝝螽螟蠭午並起(蠭午猶/雜遝也)　悼李夫人賦惟幼眇之¶
相羊(猶逍/遙也)宋玉風賦徜□中庭(音常羊一/本作倘□)　劉向傳惓¶
惓之義(與拳/同)中庸得一善則拳拳服膺司馬遷傳拳拳¶
之忠　王商傳商言有固疾(讀作/痼)賈誼傳䟽曰必為錮¶
疾　杜鄴傳報睚眦(睚音厓舉目也眦/即眥字目厓也)孔光傳厓眥莫¶
不中傷(厓五懈反/眥杜懈反)　郊祀志毒冒(毒音代冒/莫佩反)西域傳贊¶
<pb:KR3j0118_WYG_019-8b>¶
睹犀象瑇瑁則連珠厓七郡(瑇瑁古/代妹)　武帝紀單于待¶
命加嫚(音/曼)董仲舒傳桀㬥謾(音/慢)　鼂錯傳在俛卬之間¶
(卬讀/作仰)王章傳今不自激卭(讀作昻仰/頭為卬)　揚雄傳横江潭¶
以南&KR1081;兮(&KR1081;往也/子放反)又甘泉賦&KR0616;&KR0616;離宫般以相燭兮(&KR0616;/古)¶
(往/字)　髙帝紀旗幟皆赤(式志反字或作/識作志音義同)食貨志旗織加¶
其上(織作/熾)叔孫通傳設兵張旗志(與幟同/式志反)　五行志劉¶
屈氂復坐祝謯要斬(謯側據反/古詛字)上官后傳祝謯後宫(謯/古)¶
(詛/字)　律厯志黄帝使泠淪(音/倫)外紀黄帝紀命伶倫造律¶
<pb:KR3j0118_WYG_019-9a>¶
吕　揚雄解嘲縹縹有凌雲之志(縹匹/昭反)揚雄作飄飄¶
相如子虛賦封彊畫界(彊讀/作疆)王子侯表畺土過制(畺與/疆同)¶
　趙廣漢傳廋索私屠沽(廋與/捜同)王莾傳摉索城中(摉與/捜同)¶
　藝文志易之嗛(又與/謙同)　五行志岷山崩癰(讀作/雍)王莾¶
傳長王館兩岸崩邕(讀作/壅)　蒯通傳天下匈匈翟方進¶
傳羣下兇兇(匈匈二字雖無音/皆當作上聲讀)　項羽贊頫首延頸(頫/古)¶
(俯/字)韓信傳俛出跨下(俛亦/俯字)　鄭宗傳皞天罔極(皞與/昊同)相¶
如封禪書肇自顥穹生民(顥與/昊同)　蘓武傳霍光寑其奏¶
<pb:KR3j0118_WYG_019-9b>¶
趙充國傳夜不寢至旦論語終夜不寢(寑與/寢同)書曰若疇¶
圻父即詩云祈父(孔氏曰司馬掌封畿兵甲古者祈圻/畿同字得通用故詩作祈書作圻)¶
　　　字同而義異一¶
大禹謨降水儆予(即孟子謂洚/水者洪水也)禹貢北過降水(水/名)　伊¶
訓臣下不匡其刑墨祭統草艾則墨田蚡傳竇嬰墨墨¶
不得志(讀作/黙)家語在厄篇有埃墨墮飯中顔回取而食¶
之昭十四年貪以敗官為墨　冏命侍御僕從萬章下¶
使之僕僕爾亟拜也　大禹謨汝惟不伐既濟卦髙宗¶
<pb:KR3j0118_WYG_019-10a>¶
伐鬼方車千秋傳千秋無伐閱(伐讀/作閥)詩伐木丁丁　堯¶
典厥民夷(平/也)草蟲我心則夷(悅/也)舜典蠻夷(夷/狄)猾夏繫辭¶
夷者傷也玉藻灌尊夏后以雞夷(讀作/彛)孟子引詩民之¶
秉夷(讀曰/彛)韓愈羅池廟碑不鄙夷其民　堯典以殷仲¶
春(殷正/也)詩憂心殷殷(憂/貌)漢文帝贊海内殷冨(盛/也)語殷因¶
於夏禮(國/名)相如傳文君侍者通殷勤(與慇/同)　大禹謨皋¶
陶矢厥謨(矢陳/也)大東其直如矢(箭/也)莊子人間世篇愛馬¶
者以筐盛矢(與屎/同)雍也夫子矢之(誓/也)　太甲惟明明后¶
<pb:KR3j0118_WYG_019-10b>¶
(君/也)曲禮再拜稽首而后對(與後/同)　書毋作神羞(耻/也)左傳¶
可以羞於王公(進/也)膳夫掌王之食飲膳羞(致滋味/為羞)　又¶
永底烝民之生(致/也)梅福傳爵禄天下之底石(與砥/同)　洪¶
範五皇極(中/也)又威用六極(窮/也)詩昊天㒺極(盡也/窮也)星有北¶
極室亦有極杜詩仙仗離丹極李白大鵬賦序云可謂¶
神遊八極之表倪寛傳天子建中和之極(正/也)　舜典讓¶
于䕫龍(䕫舜/臣也)大禹謨䕫䕫齋栗(敬/貌)劉子曰䕫之一足(獸/名)¶
　洪範九疇(類/也)孟子糞其田疇(說文曰耕/治之田也)荀子正論至¶
<pb:KR3j0118_WYG_019-11a>¶
賢疇四海(成也/籌也)前律厯志疇人子弟(與疇/同)書疇敢不袛¶
若王之休命(誰/也)檀弓疇昔之夜(疇昔/也)　無逸君子所其¶
無逸(安/也)立政乃惟庶習逸徳之人(過/也)孟子遺逸而不怨¶
(遺/也)唐文藝傳序史家逸其行事(失/也)成公三年馬逸不能¶
止(奔/也)杜詩俊逸鮑叅軍(超/也)　大禹謨儆戒無虞(度/也)國語¶
文王詢于八虞(官/也)孟子伯者之民驩虞如也(樂/也)詩騶虞¶
(獸/名)　舜典疇若予工(順/也)莊子人間世吾語若(汝/也)漢石顯¶
傳綬若若耶(長/貌)唐儒學傳序取三品以上子弟若孫為¶
<pb:KR3j0118_WYG_019-11b>¶
之(與/也)孟子序若此者衆(如/也)　泰誓毒痡四海老子亭之¶
毒之(王弼注亭謂品其/形毒謂成其質)　臣工奄觀銍艾(讀作乂/即乂也)前郊¶
祀志天下艾安(讀曰乂/治也)王褒傳俊艾將自至(讀作乂/俊乂也)傅¶
介子傳不誅無以懲艾(讀作/乂)　下武昭哉嗣服(事/也)論語¶
有事弟子服其勞(用/也)又以服事殷(服事/也)詩無思不服(畏/也)¶
賈誼傳服飛入誼舍(讀作/鵩)書弼成五服又彰施于五彩¶
作服(衣/也)　詩麟之定(題/也)定之方中(星/名)　我将維天其右¶
之(右與/祐同)書相成王為左右泰卦以左右民(音左佑/助也)　詩¶
<pb:KR3j0118_WYG_019-12a>¶
采苓舍旃舍旃(之/也)王褒傳頌荷旃被毳(與氊/同)　甘棠召¶
伯所說(息/也)問明篇韓非作説難之書　詩胡為乎泥中¶
(胡何/也)狼跋其胡(頷/也)胡考之寧(遐/也)應劭漢儀奏曰宋愚人¶
寶燕石覩者掩口盧胡而笑(笑/貌)李□傳贊屈萬乘之尊¶
自等於古胡(胡人/也)　又桓桓武王(桓威/也)周禮公執桓圭¶
(植/也)周易磐桓利居貞(旋也/屯卦)　小心翼翼(㳟/也)書翼日乃瘳¶
(明/也)莊子以禮為翼(羽/也)　又榖則異室(榖生/也)榖旦于差(善/也)¶
書既冨方榖(禄/也)百榖用成(榖粟/也)　又我武維揚(威武/也)曲¶
<pb:KR3j0118_WYG_019-12b>¶
禮堂上布武(跡/也)語曰武盡美矣(武王/樂名)¶
　¶
　¶
　¶
　¶
　¶
　¶
　示兒編卷十九¶
