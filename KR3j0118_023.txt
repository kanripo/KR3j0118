# -*- mode: mandoku-view; -*-
#+TITLE: 示兒編
#+DATE: 2015-08-24 23:23:54.624957
#+PROPERTY: ID KR3j0118
#+PROPERTY: BASEEDITION WYG    
#+PROPERTY: JUAN 卷二十三
<pb:KR3j0118_WYG_023-1a>¶
欽定四庫全書¶
　示兒編卷二十三　　　　　宋　孫奕　撰¶
　　字說¶
　　　集字三¶
謝𤣥暉銅雀臺詩云繐帷飄井幹尊酒若平生五臣注¶
銅雀臺一名井幹樓學林按幹音翰史記始皇幽母於¶
咸陽宫諫者殺之於井幹闕下又漢武帝立井幹樓髙¶
五十丈漢郊祀志亦云師古注曰井幹樓積木而髙於¶
<pb:KR3j0118_WYG_023-1b>¶
樓若井幹之形也井幹者井上木欄也其形或四&KR0641;或¶
八&KR0641;又謂之銀牀皆井欄也　揚子重黎篇或問茅焦¶
厯井幹之&KR0174;司馬曰幹音韓井幹謂始皇殺諌者二十¶
七人積尸闕下如井幹之狀　魯直詩云君家氷茄白¶
銀色殊勝埧裏紫彭亨注云埧必駕切蜀人謂平川曰¶
埧　劉器之元城語錄云襄公三十年所謂亥二首六¶
身者注云亥字二畫在上併三六為身如算之六盖古¶
之亥字如此寫故曰二首六身其下六畫如算子三个¶
<pb:KR3j0118_WYG_023-2a>¶
六數也所謂下二如身是其日數者注云下亥上二畫¶
立置身傍盖如者往也移下亥上二畫往于亥字身反¶
則當如此□寫其左竪者二畫乃二萬也其右重者六¶
畫乃三箇算字六數則六千六百六旬也故曰是其日¶
數也且四百四十五甲子合得二萬六千七百今乃差¶
四十日者則前所謂其季於今三之一謂其末甲子纔¶
得二十日故少四十日也　孔毅父珩璜論云王弼注¶
易鼎折足其形渥凶以為沾濡之形也新唐史元載贊¶
<pb:KR3j0118_WYG_023-2b>¶
以為刑剭廣韻剭音屋又音握鄭𤣥周禮注剭誅謂所¶
殺不於市而以適甸師氏(邵氏聞見錄云王弼注鼎折/足覆公餗其形渥凶以為沾)¶
(濡之形也盖弼不知古易形作刑渥作剭剭音/屋故新唐史元載贊用刑剭亦周禮剭注云)　珩璜¶
論云朝請音才性反非請託之請也見成帝紀注　又¶
云古字通用後人草則加草木則加木遂相承而不知¶
也如倚卓遂作椅桐之椅棹船之棹㕔者於此聽事也¶
只作聽字後人以為屋也加广(冝檢/切)如庭廡之類今訛¶
遂作厂字玉篇厂(呼旦/切)者山石之厓岩人可居也今禮¶
<pb:KR3j0118_WYG_023-3a>¶
部韻亦訛也　學林云古篆五字為義象隂陽交乂之¶
義午字亦取此義周禮壺涿氏掌除水蟲以牡橭午貫¶
象齒而沉之則其神死鄭氏注曰午故書為五杜子春¶
曰五貫當為午蓋用象齒交五貫於橭木之上也故書¶
别本周禮也故書作五則午五通用明矣史書旁午者¶
四通八逹皆通亦縱横交互之義也端五或作端午亦¶
見通用資暇錄云者非也(李文正資暇集云周處風土/記仲夏端五烹鶩&KR0641;黍端始)¶
(也謂五月初五日也今書端午其義無取/予家元和中端五詔書並無作端午字)　雌黄云江¶
<pb:KR3j0118_WYG_023-3b>¶
南有小栗謂之茅栗音草茅之&KR0034;沈存中云正所謂茅¶
莊子云狙公賦芧者音嶼本草有羊蹄一名葍陶隱居¶
云今人呼為禿菜蓋葍音之訛詩曰言采其葍茅與芧¶
其文相近葍與秃其聲相近故其訛如此　竊怪杜詩¶
有皂鵰寒始急白樂天詩有千呼萬唤始出來二者似¶
渉語病司馬溫公云始字皆作去聲讀若從上聲尤可¶
恠笑故李希聲云始有二音終始之始則音上聲萬物¶
資始是也有所宿留而今甫然者則音去聲蟬始鳴是¶
<pb:KR3j0118_WYG_023-4a>¶
也寒始急始出來亦蟬始鳴之類乎(同/上)　古今詩話云¶
詩人用也字本皆音夜杜云青袍也自公元稹云也向¶
慈恩寺裏逰今人讀如字非也　程大昌演繁露云周¶
禮廉能之類諸家雖訓㢘為察常疑理不相附因閲漢¶
髙帝紀詔㢘問有不如吾詔者以重論之顔氏曰㢘字¶
本作覝其音同乃知㢘之為察本覝字也有覘視之義¶
　後漢馮衍傳說鮑永曰然而諸將虜掠饑者毛食寒¶
者裸跣注云毛草也太子賢按衍傳毛作無今俗語猶¶
<pb:KR3j0118_WYG_023-4b>¶
然或古亦通用乎耗矣哀哉注以耗為毛毛无也唐黄¶
繙綽諧語以賜緋毛魚袋借毛為無則知閩人之語亦¶
有本　古字不拘偏旁多借同聲用之漢志疇人疑籌¶
人也從算歴言之比疇列之疇於義為徑(並演/繁露)　馬大¶
年嬾真子錄云俗諺云一鉤絲能得㡬時絡以諭小人¶
之逐目前之樂也然鉤字合作緰太𤣥經務之次五曰¶
蜘蛛之務不如蠶一緰之利緰音七侯切與鉤同音今¶
以太𤣥經證之故鉤當作緰　又云二十八宿今韻畧¶
<pb:KR3j0118_WYG_023-5a>¶
所呼與世俗所呼徃徃不同韻畧宿音綉亢音剛氐音¶
低觜音訾皆非也何以言之二十八宿謂之二十八舍¶
又謂之二十八次次也舎也皆有止宿之意今乃音綉¶
此何理也爾雅云夀星角亢也注云數起角亢列宿之¶
長故有髙亢之義今乃音剛非也爾雅天根氐也注云¶
&KR0641;亢下繫於氐若木之有根其義如周禮四圭有邸漢¶
書諸侯王邸之邸音低誤矣西方白虎而參觜為虎首¶
故有觜之義音訾誤矣彼韻畧不知但欲異於俗不知¶
<pb:KR3j0118_WYG_023-5b>¶
害於義也學者當如其字呼之(洪景盧容齋隨筆云二/十八宿宿音秀若考其)¶
(義則止當讀如本音書記前人有說如此說苑卞恨篇/吳之晉生運炁於五行所謂宿者日月五星之所宿也)¶
(其義/昭然)　魯臧武仲名紇孔子父鄹人紇乃叔梁紇也皆音¶
恨發切而世人多呼為核有一小說唐蕭潁士輕薄有¶
同人誤呼武仲名因曰汝紇字也不識或以為瞎字也¶
不識誤矣　今之士人簡尺中或以薢茩易邂逅字非¶
也離騷經云制芰荷以為衣兮王逸注云芰菱也秦人¶
曰薢茩薢音皆茩音茍僕仕於關陜之間不聞此呼正¶
<pb:KR3j0118_WYG_023-6a>¶
恐王逸别有義爾　文房四物見於傳記者若紙筆墨¶
皆有據至於硯即不見之獨前漢張彭祖少與上同研¶
席書又薛宣思省吏職下至筆研皆為設方畧盖古無¶
硯字古人諸事簡易凡研墨處不必硯但可研處即為¶
之爾矛楯螭坳載於前世不若今世事事冗長故只謂¶
之研不謂之硯然伍緝之北征記孔子廟中有石硯一¶
枚乃夫子平生物非經史不足信　前漢百官表少府¶
之屬官凡五十餘人有導官掌米穀以奉至尊然學者¶
<pb:KR3j0118_WYG_023-6b>¶
多疑導字之義僕攷唐百官志䆃官令掌䆃擇米麥凡¶
九榖皆隨精粗考其耗損而供然導字下從寸唐䆃字¶
下從禾今按韻畧瑞禾一莖六穗謂之䆃恐唐以瑞禾¶
名官也僕嘗以此問僕舅氏笑云此蓋讀司馬長卿封¶
禪書誤耳書云䆃一莖六穂於庖注云䆃擇也一莖六¶
穗謂嘉禾之米也後人誤以瑞禾為䆃遂併官名失之¶
可一笑也(並&KR0568;/真)　通鑑釋文云晉恵帝永熈七年寧馨¶
晉書音義寧而以寗音之寧馨猶言阿堵阿堵之義蓋¶
<pb:KR3j0118_WYG_023-7a>¶
指物之稱　演繁露云山濤見王衍曰何物老嫗生寧¶
馨兒寧作去聲馨音亨今南人尚言之猶言恁地也宋¶
前廢帝悖逆太后怒語侍者曰將刀來割我腹那得生¶
寧馨兒此兩寧馨同為一意　雌黄云晉書寧馨兒寧¶
字相傳多作去聲如唐人詩云家無阿堵物門有寧馨¶
兒是也而劉夢得詩為問中華學道者㡬人䧺猛得寧¶
馨則又作平聲　南部新書云天寳四載改尚書無頗¶
作陂　顔氏家訓云太史公曰寧為雞口無為牛後此¶
<pb:KR3j0118_WYG_023-7b>¶
是刪戰國䇿耳按延䔍音義曰尸雞中之主從牛子然¶
則口當為尸後當為從俗寫誤也　甫者男子之美稱¶
古書多假借為父字北人遂無一人呼為甫者唯管仲¶
范增之號湏依字讀耳　談苑云千字文題云㩽員外¶
㪚騎侍郎周興嗣次韻㩽字乃梁字傳寫誤耳時帝王¶
命令尚未稱㩽至唐顯慶中始云不經鳳閣鸞臺不得¶
稱㩽㩽之名始定於此　筆談云王聖美治字學以為¶
右文古之字書皆從左文凡字其類在左其義在右如¶
<pb:KR3j0118_WYG_023-8a>¶
木類其左皆從木所謂右文者皆戔小也水之小者曰¶
淺金之小者曰錢貝之小者曰賤如此之類皆以戔為¶
義也　遯齋閒覽曰今士俗同訛者豈唯打字如不字¶
本方鳩切人皆以逋骨反呼之遍檢諸韻並無此音¶
歸田錄云世俗語訛君子小人同其謬者惟打字(打音/丁雅)¶
其義本謂考擊故人相毆以物相擊皆謂之打而工造¶
金銀器亦謂之打可矣蓋有搥擊之義也至於造舟車¶
曰打船打車網魚曰打魚汲水曰打水役夫餉飯曰打¶
<pb:KR3j0118_WYG_023-8b>¶
飰兵士給衣糧曰打衣糧從者執傘曰打傘以糊粘紙¶
曰打粘以丈尺量地曰打量舉手試眼之昏明曰打試¶
徧檢字書了無此字(音丁/雅者)其義主考擊之打自音謫耿¶
以字學言之打字從手從丁丁又擊物之聲故音謫耿¶
為是不知因何轉為丁雅也　又云京師食店賣酸䭑¶
者皆大出牌榜而俚俗昧於字法轉酸從食䭑從臽有¶
滑稽子謂人曰彼家賣餕餡(音俊/切)不知何物也飲食四¶
方異宜而名號亦隨時俗言語不同至或傳者轉失其¶
<pb:KR3j0118_WYG_023-9a>¶
本湯餅唐人謂之不托今俗謂之餺飥晉束晳餅賦有¶
饅頭薄持起溲牢丸之號惟饅頭至今名存而起溲牢¶
丸莫曉何物薄持荀氏又謂薄夜亦莫知何物也　集¶
古錄跋云漢北海相景君碑銘有云不永麋夀余家集¶
録三代古器銘有云眉夀者皆為麋蓋古字簡少通¶
用至漢猶然也　又漢樊毅華岳碑云周禮識方氏華¶
謂之西嶽其字畫頗定惟以周禮職方為識方氏其字¶
畵分明非訛缺疑當時周禮之學自如此蓋識誌其義¶
<pb:KR3j0118_WYG_023-9b>¶
皆通也　又漢張表碑云有畔&KR0074;利正之語畔&KR0074;疑是¶
盤&KR0074;文字簡少假借爾　又鄧乂碑考其事迹即魏鄧¶
艾碑也艾於三國時為名將史與兖州人皆不應誤而¶
艾乂二名不同如此余謂古人艾乂常通用漢書曰黎¶
民艾安與懲艾創艾注皆讀為乂豈非鄧侯名艾音乂¶
而書碑者從省歟後人讀史無音注乃直以為蒿艾之¶
艾而流俗轉失　程大昌攷古編云史記堯本紀載書¶
欽哉惟刑之靜哉徐廣曰今文尚書云惟刑之謐哉司¶
<pb:KR3j0118_WYG_023-10a>¶
馬貞索隱曰按古文作恤哉今文是伏生口誦恤謐相¶
近遂作謐也　又云孟子孝子之心為不若是恝徐鍇¶
曰說文無恝字至心部&KR2202;字引孟子為釋乃用&KR2202;字從¶
心從介其義為忽與今孟子文不同凡說文引六經論¶
孟多異今文不獨㸃畫偏旁雖其語意皆不同也　貢¶
父詩話云前世所稱駔儈駔(子黨/切)今人謂之牙韓文公¶
贈玉川詩曰水北山人得名聲去年去作幕下士水南¶
山人又繼徃鞍馬僕從塞閭里少室山人索賈髙兩以¶
<pb:KR3j0118_WYG_023-10b>¶
諫官徴不起又云先生有才湏大用宰相未許終不仕¶
王向子直謂韓公與處士作牙人商度物賈也駔儈謂¶
牙者世不曉所謂道源云本謂之互即互市事爾唐人¶
書互字作㸦㸦字似互字因轉讀為牙其理如可信或¶
云何得舉世同詞盖不足怪今人以万為力以千為丿¶
亦人人道之也　雌黄云嘗攷韋曜博奕論曰所志不¶
出一枰之上所務不過方罫之間方言曰投博謂之枰¶
皮兵切今俗讀作北萌切爾雅曰孫之子為曾孫又曰¶
<pb:KR3j0118_WYG_023-11a>¶
王父之考為曾祖郭璞注曾猶重也當音層今俗多讀¶
作曾酒缸謂之缸其字從缶罌也下江切今俗多與釭¶
字相亂讀作古雙切殊不知釭乃車轂中鐵又灯也與¶
酒缸不同顧眄謂之眄其字從丏斜視也芙甸切今俗¶
多與盼字相亂讀作匹莧切殊不知盼乃美目與顧眄¶
不同是皆俗學訛呼字如此　又云古人制字皆有意¶
義後世有因忌諱而妄為之改易者有以私意而撰成¶
俗字者如秦始皇以辠字似皇字因改作罪宋明帝以¶
<pb:KR3j0118_WYG_023-11b>¶
騧字似禍字因改作&KR0008;文帝以隨去辵而為隋光武以¶
洛去水而為雒此類以樸音俗以朴為樸爾予謂唐韻¶
朴樸二字並匹角切惟韻畧止有樸字孫諤曰按漢文¶
紀示敦朴為天下先今韻無朴字乞附入覺字韻押由¶
此觀之則朴與樸同集韻乃景文撰定凡字訓悉本許¶
慎說文去聲既出朴字蒲候切入聲又出朴字與樸字¶
同匹角切則與筆記所謂朴無樸音者不同矣豈景文¶
而自為矛盾乎　顔氏家訓云世稱匆匆不知所由按¶
<pb:KR3j0118_WYG_023-12a>¶
說文云匆者州里所建之旗象其柄及三㳺之形所以¶
趣民事故匆遽者稱為匆匆　蔡襄茶錄云茶色貴白¶
而餅茶多以珍膏油(去/聲)其面故有青黄紫黑之異　又¶
云茶碾以銀或鐵為之黄金性柔銅及鍮石皆能生鯹¶
(音/星)不入用　邵氏聞見後錄云宋景文公納子婦三日¶
其婦家饋食物書云以食物煖女公曰煖字錯用從食¶
從而從大其子退檢字書博雅中出餪字注云女嫁三¶
日餉食為餪女　幕府燕居録云唐韻䖍字部有揠字¶
<pb:KR3j0118_WYG_023-12b>¶
經字部有蟫字揠苖本以軋為音訛作乾字遂入䖍部¶
爾雅蟫白魚本以滛為音訛作涇字遂入經部韻中似¶
此甚多　元結惡曲云鳴呼曲為之小為大之漸曲為¶
之也有何不可姦邪凶惡其闗(音/由)乎　闗子明易傳十¶
一篇率多竒字以生為坐以象為烏以一為□以三為¶
弎　亢倉子多古文書以事為□以其為下　貢父詩¶
話云司馬君實常論九旗之名旗與旂相近緩急何以¶
區别小雅庭燎夜向晨言觀其旂左傳龍尾伏辰取虢¶
<pb:KR3j0118_WYG_023-13a>¶
之旂當為芹音耳閩中人言清濁之音則不改言丹青¶
之青為萋又以中為蒸蟲為塵不知旂本是芹亦閩中¶
人語轉青中為萋蒸也珩璜論云詩思樂泮水薄采其¶
芹魯侯戾止言觀其旂左傳丙之辰龍尾伏辰均服振¶
振取虢之旂鶉之賁賁天策焞焞火中成軍虢公其奔¶
旂字從斤以詩與左傳驗之合音芹字芹畿聲相近故¶
後人相承呼之訛矣　古今詩話云樂天詩云請錢不¶
早朝請作平聲唐人語也今人不用厮字唐人作斯音¶
<pb:KR3j0118_WYG_023-13b>¶
五代時作入聲陶穀詩云尖簷㡌子卑凡厮是也樂天¶
又云金屑琵琶槽雪擺胡勝厮胡語與今人同　章聖¶
朝試天徳清明賦有閩士破題云天道如何仰之彌髙¶
(讀作/歌)㑹考試者亦閩人遂中選又荆南士人云吟雪詩¶
用先字韻其末句云十二峰前漸漸添(讀添/為天)　曲禮曰¶
以足蹙路馬芻者有誅陸音蹙又作蹴徐采六反又子¶
六反禮器云不然則已蹙子六反又音促　韻語陽秋¶
云近世作文者多以紫荷槖作侍從使不知其誤晉輿¶
<pb:KR3j0118_WYG_023-14a>¶
服志云八座尚書則荷紫以生紫為袷槖綴之服外加¶
於左肩所謂荷紫者非芰荷之荷乃負荷之荷也人徒¶
見南史著荷葉槖四字遂作一句讀之殊不知晉書荷¶
紫之義　史記韓安國傳臣以三萬人衆不敵褆取辱¶
耳徐廣曰褆一作祗也　南史王筠傳沈約製郊居賦¶
締思積時尤未都畢示筠草筠讀至雌霓(五的/反)連蜷約¶
撫掌欣忭曰僕常恐人呼為霓(五兮/反)學林云南史沈約¶
作郊居賦以章草示王筠讀之至雌霓連蜷撫掌恐人¶
<pb:KR3j0118_WYG_023-14b>¶
讀作雌霓(平/聲)郊居賦注(五結/反)與齧同音本朝范蜀公鎮¶
召試學士院用彩霓字作平聲考試者判郊居賦霓為¶
入聲景仁為失韻除館閣校勘學者皆為景仁憤鬱¶
按霓字雖有兩音然文士用霓(倪/)音多而齧者少若専¶
用雌霓則當音齧若泛用霓字則倪音可通用杜甫石¶
龕詩驅車石龕下仲冬見虹霓於迷字押韻又滕王亭¶
子詩尚思鼓吹入千騎把霓旌凡此以霓作平聲押何¶
傷(並學/林)　明皇雜錄云劉晏以神童為秘書省正字上¶
<pb:KR3j0118_WYG_023-15a>¶
問汝為正字正得㡬字晏曰天下字皆正唯朋字未正¶
　侯鯖錄云海物異名云江珧柱其甲美如玉肉柱膚¶
寸郭景純江賦云玉珧海月土肉石華世人不用此珧¶
字乃是未知此耳　楊億說苑云徐鍇仕江左至中書¶
舎人校秘書時吳淑為校理古樂府中有槮字淑多改¶
為操盖章草之變鍇曰非可以一例若漁陽摻者音七¶
鑒反三撾鼔也禰衡作漁陽參撾古謌云邉城晏開漁¶
陽摻黄塵蕭蕭白日暗淑歎伏之¶
<pb:KR3j0118_WYG_023-15b>¶
　¶
　¶
　¶
　¶
　¶
　¶
　¶
　示兒編卷二十三¶
